# -*- mode: mandoku-view -*-
#+TITLE: 清容居士集
#+DATE: 2015-09-23 10:26:29
#+PROPERTY: LASTPB  <md:KR4d0473_SBCK_045-1a>
#+PROPERTY: JUAN 46

¶
<md:KR4d0473_SBCK_046-1a>¶
<pb:KR4d0473_WYG_046-1a>
欽定四庫全書
　清容居士集卷四十六¶
　　　　　　　　　　　　　元　袁桷　撰
　　題跋¶
　　　書孝宗賜史忠定王褒賢臣頌後¶
右王褒聖主得賢臣頌乾道八年先忠定¶王守福唐孝
宗皇帝御書遣使繇郡治所¶賜也始忠定為直講時嘗
沐是賜實署御¶名且書王字于後是後繳帖以進遂復
<pb:KR4d0473_WYG_046-1b>
被¶是賜焉猗歟盛哉惟聖主之得賢臣唯髙¶宗傳説事
相脗合方王之為直講訏謨定¶計盖已見扵三善之陳
告監先王之成憲<md:KR4d0473_SBCK_046-1b>¶惟孝宗足以承式克欽承旁招俊乂惟
忠¶定足以繼舊學之素夫豈若持守希阿光¶禹輩然哉
故其在相位也知恢復為正論¶時有未至則寜受衆誚
而不避相位三月¶正色引去未㡬符離潰師張魏公首
乞速¶定和議則昔之未敢出師盖實在是家居¶十年王
之心事露白扵天而昔之言恢復¶者皆大言取官位一
<pb:KR4d0473_WYG_046-2a>
無所成就至是君臣¶交孚過闕入對寳畫森著實彰厥
㫖非偶¶然也桷之外大父敷文户部為王嫡孫是<md:KR4d0473_SBCK_046-2a>¶生㑹
稽郡君桷實親出學術荒薄為¶國朝史官十五年獲纂
金宋舊史簡帙繁¶廣猶未克就五世孫公升王之大宗
獲寳¶是卷他日願上扵太史俾有考焉延祐七¶年十月
己酉外曽孫具官袁桷拜手頓首¶謹書¶
　　　書彭忠毅汝方贈官誥後¶
忠毅公實尚書器資公之親弟以尚書門¶功補太廟齋
<pb:KR4d0473_WYG_046-2b>
郎故終身為右選官方臘䧟¶歙睦杭三州衢介扵中公
以孤城分守卒<md:KR4d0473_SBCK_046-2b>¶罵賊以死當時贈典亦至厚矣嗚呼豐
亨¶豫大之説行馴致靖康長驅中原皆望風¶迎降嘗讀
兩朝忠義録而悲之則公盖居¶其首見危致命臣子之
當為徹彼桑土不¶能不憾扵宣政之事使龍圖公正色
朝著¶事寜有是哉¶
　　　書髙安蔡中允誥後¶
嗚呼宋仁宗世康莭邵先生以為日之方¶中至今南北
<pb:KR4d0473_WYG_046-3a>
議論無以易何則賢人多而¶朝廷治故也今觀髙安蔡
中允誥身而桷<md:KR4d0473_SBCK_046-3a>¶世為史官請得以考焉故事進士第一
獨¶命詞以其相繼者為首次其甲乙若幕職¶縣佐則總
其詞命以畀之石揚休字昌言¶眉山人蘇明允先生所
敬尊者以髙第為¶同州推官誥中首稱是也元豐前率
沿唐¶官制舊六曹尚書侍郎總為階官入政府¶始得之
吏部専職則有三班審官流内銓¶等官誥中署權判即
判流内銓也知制誥¶舍人職也亦元豐正之翰林學士
<pb:KR4d0473_WYG_046-3b>
權判曰¶郊宋郊也言前已改名非也李淑五為翰<md:KR4d0473_SBCK_046-3b>¶林學
士景祐間元憲同院淑忌其先登譛¶之曰姓符國號名
應祀天實斯年也始更¶名焉曰絳陽夏謝希深也謂為
韓絳者亦¶非也是年父億為參知政事無父子同要¶地
之理竊考仁宗更元凡九而史官與歴¶年圖景祐止四
年為寳元今誥曰景祐五¶年倘不知者寜不置疑焉吾
敢為蔡氏子¶孫言之景祐實有五年六月前猶五年也¶
至秋七月郊上尊號曰寳元皇帝凡十四¶字遂更寳元
<pb:KR4d0473_WYG_046-4a>
焉是則自七月始為寳元紀<md:KR4d0473_SBCK_046-4a>¶年者莫知遂悉以寳元元
年書之先正獻¶公以秘書監禮部侍郎領史事先越公
為¶秘丞著作郎覩舊史聞扵家庭者若是輔¶之不鄙謂
余世習臺閣故事遂書以歸若¶夫賛美感慨有諸賢説
在不容扵言矣至¶治元年九月丁丑史官袁桷書¶
　　　題放翁訓子帖¶
放翁先生送其子之官獨書荘子二章以¶訓或曰五經
切近而書荘子何耶余曰自¶農師右丞相尊臨川臨川
<pb:KR4d0473_WYG_046-4b>
宗老荘故其家<md:KR4d0473_SBCK_046-4b>¶學世守之此二章足以涉世變清而容
物¶逺禍之基也喜怒哀樂不入扵胸次進徳¶之本也紹
熈黨禍萌蘖故逢迎者廢扵嘉¶定標榜者錮扵慶元雖
善惡岐而當時仕¶進者寜不自重先生教子之意深矣晚嵗¶
一出終能全身以歸觀此盖可知矣袁桷¶書¶
　　　題汪龍溪與從子書後¶
汪氏皆祖新安故先生祭其逺祖有曰散¶處諸邑非雲
則仍今玉山番陽宣城新安<md:KR4d0473_SBCK_046-5a>¶皆同所自獨新安之宗其
<pb:KR4d0473_WYG_046-5a>
别為三貴賤貧¶富角立不相通叙世逺源分故若是耶
先¶生居饒之徳興而宣城諸房皆祖之先生¶嘗謝其宗
衮舉刻有曰渡江而上傷不見¶扵它揚其敦叙同姓無
彼我之異中興誥¶令盖合王蘇之精整明暢文獻益逺
桷以¶荒陋備員詞林踰十年每惕念罔敢替敬¶觀遺墨
因以識景仰之志至治元年十月¶壬戌四眀後學袁桷
書¶
　　　跋朱文公與辛稼軒手書<md:KR4d0473_SBCK_046-5b>¶
<pb:KR4d0473_WYG_046-5b>
晦庵嘗以卓犖奇才股肱王室期辛公此¶帖復以克已
復禮相勉朋友琢磨之道備¶矣嘗聞先生盛年以恢復
為最急議晚嵗¶則曰用兵當在數十年後辛公開禧之
際¶亦曰更須二十年閲歴之深老少議論自¶有不同焉
者矣公所居號帶湖一夕而燼¶時文公猶無恙慶元四
年公復殿撰此書¶盖戊午嵗以後所作至六年則文公
夢奠¶矣今觀此帖益知前賢講道彌老不廢炳¶燭之功
良有以也夫<md:KR4d0473_SBCK_046-6a>¶
<pb:KR4d0473_WYG_046-6a>
　　　跋蔡君謨帖¶
蘇文忠評忠惠行書第一後見莆田所刻¶亦主此論亰
卞師其從兄而名莭虧䘮愧¶恧多矣爾雅姊妹之子為
甥至晉世則謂¶之郎忠惠日習晉帖語與之俱化矣¶
　　　題曽文昭詩¶
文昭文肅當貧苦時皆舎人撫字迄見有¶成至扵制誥
則殆青過扵藍尚書省記實¶公所作後評文者謂當為
萬世法器資番¶陽彭公與公同臺熈豐改更乃若有不
<pb:KR4d0473_WYG_046-6b>
同<md:KR4d0473_SBCK_046-6b>¶者幸以内相謝事卒為全人後作史者宜¶深考焉¶
　　　跋曽文肅帖¶
顧子敦為河北轉運時實司馬公作相之¶時子宣猶在
外服建中調停之説既興善¶惡玉石黨碑既成則子宣
亦復同傳後之¶作史其去取為如何嘗讀丞相日記類
其¶子姪若公衮輩縁飾術不可不慎扵紹興¶作史見之¶
　　　跋楊補之月賦<md:KR4d0473_SBCK_046-7a>¶逃禪老人出處清峭當與魏林同傳思陵¶愛其所作宫
<pb:KR4d0473_WYG_046-7a>
梅将召見之一夕遁去此真¶方外士昔人言蜀無他楊
以九州言揚州¶或言輕揚或言維揚子雲寂寞賴此能
紹¶宗矣¶
　　　跋米元章帖¶
中年養生惟獨宿第一東坡貶謫有權發¶遣之語山谷
戒行堅嚴有漫種老生涯之¶詩信知未易脱釋景逺余故
人能寳襄陽¶二帖晚嵗煎熬良不能自存釋氏嘗扵此<md:KR4d0473_SBCK_046-7b>¶騐生死關聞之者足以戒矣
<pb:KR4d0473_WYG_046-7b>
　　　書東坡寄真隠詩¶
東坡先生作續養生論知及之而未知守¶者晚嵗慕丹
元子真隠翁桷嘗深疑之道¶以氣為母文以思為宗二
者相反聚散有¶不同耳神行六虚止者合扵自然朝市
而¶能之者無是也故近世方外之説釋性命¶為二途平
叔之學不復傳言語動作一謂¶之性卒未見有超然者
巽堂内翰明至理¶通𤣥微異時登紫霄峰願相與竟其説
坡<md:KR4d0473_SBCK_046-8a>¶仙㳺八極之表必撫掌視吾二人矣
<pb:KR4d0473_WYG_046-8a>
　　　跋晉帖¶
晉帖見扵淳化多不成文盖唐文皇去其¶㫁爛以成卷
軸今十七帖號可讀餘則不¶然矣姜堯章作絳帖釋文
旁證曲引有功¶扵金石缺亦疑之此帖盖唐人搨本欲
求¶文義則㡬臆説矣¶
　　　跋于湖帖¶
于湖先生與王宣子皆紹興進士第一而¶皆以政事發
身二公皆守湖南此帖盖于<md:KR4d0473_SBCK_046-8b>¶湖江東宣子尹京時也杼
<pb:KR4d0473_WYG_046-8b>
山劉季髙寓金¶陵于湖守行宫納謁杼山杼山曰守謁
當¶有故于湖曰願求書法杼山野服以肅于¶湖拜而受
之今其書盖與劉無異也文獻¶彫落因㢲堂内翰出其
書敢以過庭所聞¶者告焉¶
　　　書陸子履賀復熈河詩後¶
王樞宻開熈河功成而萬骨枯矣至元祐¶初司馬公堅
欲棄横山之地深恐生事之¶人復啓邉隙故耳維州牛
李之事是温公<md:KR4d0473_SBCK_046-9a>¶去取之本心後之評史當扵是考焉陸
<pb:KR4d0473_WYG_046-9a>
子¶履歐公之上客作是詩其亦有媚夫上之¶意厥今皇
圖窮吐蕃而西唐宋之恥一¶洗而盡時則有若縂帥汪
公以元戎經略¶桷舊為史官得鋪揚其偉績今獲觀此
卷¶始知英賢夷考往事以展拓其素藴盛矣¶哉¶
　　　跋定武稧帖¶
歐陽公著集古録言定武二民家各有石¶較其本纎毫
不異是則定武有二本從来<md:KR4d0473_SBCK_046-9b>¶久矣後宋諸賢謂薛向之
子嗣昌私易定¶武本别刻石以留公庫此論千人一律
<pb:KR4d0473_WYG_046-9b>
今¶以歐公所論則明有二本薛守定武果易¶以歸則民
間猶有一本是公庫本為苐三¶本矣議者又謂嗣昌鑱
損湍流帶右天以¶亂真後入宣和曲水亭余嘗毫髪辨
證亦¶微有不同此卷壓角小印正嗣昌名印而¶米襄陽
親跋尤真舊蔵張參政孝伯家其¶子寺丞即之以書名
一時大變古體遂不¶能傳印識猶可考也今以余平昔
所見本<md:KR4d0473_SBCK_046-10a>¶悉疏扵後¶
　不損本
<pb:KR4d0473_WYG_046-10a>
　　趙眀誠本前有李龍眠蜀紙畫右軍¶象後明誠親
　　跋眀誠之妻李易安夫¶人避難寓吾里之奉化其
　　書畫散落¶往往故家多得之後有紹勲小印盖¶史
　　中令所用印圖畫者今在燕山張¶氏家¶
　　王順伯本苐一跋是王黼順伯名厚¶之號復齋有
　　金石録家蔵石刻鐘鼎<md:KR4d0473_SBCK_046-10b>¶篆籀鑑銘泉譜侔内府其
　　家兵後不¶廢近嵗丁未饑越新昌尤慘遂悉散¶落
　　始歸于龍翔道士黄石翁黄秘不¶示人後有順伯
<pb:KR4d0473_WYG_046-10b>
　　為浙西提舉時擕入¶秘省諸賢題名皆有其最著
　　者樓宣¶獻劉文莭今亦歸張氏¶
　　趙子俊孟籲得扵閩中有樓宣獻跋¶剪碎作冊葉
　　與前一本無異今歸子¶昻承㫖家¶
　　蘇承㫖易簡苐一跋後有元豐諸賢<md:KR4d0473_SBCK_046-11a>¶同觀于鄞之
　　城南崇法院有舒信道¶字畫然不著名在内侍譚
　　氏家精神¶無毫髪恨¶
　　趙子固本舟過嘉興遇風舟没子固¶疾呼曰蘭亭
<pb:KR4d0473_WYG_046-11a>
　　在否舟人負以出子固¶作跋識其事復題八大字
　　曰性命可¶輕此寳難得子固死入賈相家賈敗¶籍
　　于官有官印歸濟南張參政斯立¶今在集賢大學
　　士李叔固家¶
　　潘經略畤本題識皆徳鄜手書滿軸<md:KR4d0473_SBCK_046-11b>¶余以有米跋
　　本遂贈鄧善之文原鄧¶借田師孟師孟有借書不
　　還癖因留¶之余跋乃剪去矣¶
　損本
<pb:KR4d0473_WYG_046-11b>
　　龍圖閣學士劉公克荘本細書滿紙¶後有賈相跋
　　亦滿紙括蒼鄭陶孫為¶福建儒學副提舉得之為
　　翰林應奉¶貧質于甆器劉氏屢入子錢卒以逋¶重
　　為劉氏所得(有叔信/父印)¶
　　損本多有叔信父篆印盖宣和曲水<md:KR4d0473_SBCK_046-12a>¶亭既成亟以
　　御筆繇亰兆薛嗣昌家¶宣取留内璫所暮夜以匱
　　金紙(即越蟬/¶翼紙)疊三紙連印故下本肥中本着中上¶
　　本微瘦然皆無異此本子昻得扵都¶城装成册葉
<pb:KR4d0473_WYG_046-12a>
　　甆器劉生手之不置以¶銀壺杯盂易之¶
　　翰林承㫖趙孟頫家本得扵霅溪陳¶侍郎振孫伯
　　玉號直齋其家蔵書冠¶東南今盡散落余家亦得
　　其數十種¶此本亦有叔信甫印<md:KR4d0473_SBCK_046-12b>¶　　翰林侍讀學士張伯淳本有黄豫章¶跋余每疑鑱
　　損與山谷差有後先然¶本無異前數本更俟他日
　　以考¶
　　　題薛紹彭帖
<pb:KR4d0473_WYG_046-12b>
長安薛道祖與米元章劉巨濟為三友朝¶夕議論晉唐
雜蹟圖畫然其作字則各自¶成一家紹興中購薛米書
最急悉以小璽¶印縫後御府刻米帖十卷而道祖書不
得¶入石客杭見道祖書一巨卷于駙馬都尉¶楊公家精
神峻整遂深疑紹興不入石之<md:KR4d0473_SBCK_046-13a>¶故問于子昻子昻曰薛
書誠美微有按模¶脱墼之嫌余不能書而深識其語私
嘗謂¶米襄陽書政如黄太史作詩之變芒角刷¶掠求扵
匵韞川媚則蔑有矣學魯獨居之¶男子於道祖見之
<pb:KR4d0473_WYG_046-13a>
至治二年八月乙亥袁¶桷記¶
　　　魯公坐位帖¶
坐位帖真蹟在亰兆安氏家嘗刻以傳世¶吴中復守永
興謂安氏石未盡筆法因再¶模刻此二本余家咸有之
安氏子孫分析<md:KR4d0473_SBCK_046-13b>¶坐位帖乃剖為二此帖至行香寺僕射
指¶後不復有盖吴安石刻本卓頭髙指後别¶為一行遂
由是平分為兩是安氏兄弟不¶學之謬東坡見安師文
時帖尚全嘗手搨¶數十本余得坡公搨本於東平王氏
<pb:KR4d0473_WYG_046-13b>
無纎¶毫失真旁用眉陽蘇氏及趙郡蘇軾印記¶米襄陽
少年嘗臨之邵伯温亦云安氏析¶後不復見全本此卷
筆法絶類米老往見¶乞米帖墨蹟扵子昻家子昻以重
資得之¶余心有疑而不敢言余得此帖紙色行墨<md:KR4d0473_SBCK_046-14a>¶絶相類
遂定為米老所臨無疑延祐二年¶八月丁丑袁桷氏記¶
　　　書梅聖俞詩後¶
都官公與歐陽公繇河南幕府締交最久¶至嘉祐元年
始一薦為直講距都官之死¶僅五年耳故王荆公挽詩有
<pb:KR4d0473_WYG_046-14a>
云貴人憐公¶青兩眸吹嘘可使髙岑樓坐令隠約不見¶
收空能乞錢助饋餾此盖為歐公發也崑¶體之變至公
而大成變扵江西律吕失而¶渾厚乖馴致後宋弊有不
勝言者敬觀詩<md:KR4d0473_SBCK_046-14b>¶帖精思以求益為之懼至治三年嵗次
癸¶亥正月丁未後學袁桷書¶
　　　黄華帖(名庭/筠)¶
米襄陽學段季展得其刷掠奮迅故作大¶字悉祖之考
諸右軍筆陣實未有是體蕭¶齋丈二盖其鼻祖季展之
<pb:KR4d0473_WYG_046-14b>
變繇是始沈傳¶師實為雲仍米良有所本矣黄華老人
百¶一帖評品悉祖寳章故其大字超軼抗衡¶桷舊閲金
帝實録老人為脩撰時坐擅議¶朝政受杖噫使在慶厯
元祐寜有是耶至<md:KR4d0473_SBCK_046-15a>¶治三年二月史官袁桷書¶
　　　書錢王板授某官長洲縣¶
五代擾攘十國各有年號獨武肅不以數¶十州之地自
負﨑嶇航海入貢中土其設¶心置慮良逺至再傳則亦
建立元號良繇¶更易不常尊重其一方者不得不爾唐
<pb:KR4d0473_WYG_046-15a>
末¶多板授官扵此見之唐有勅授官與此無¶異隆殺有
等惟錢氏能守之相時以行一¶門盛事上極宰輔内為
都尉與宋同為終¶始吁盛矣哉吴越皆本武肅而散處淮
甸<md:KR4d0473_SBCK_046-15b>¶亦其苗裔展觀無斁因為之書¶
　　　書孔子廟堂碑¶
永興公守智永舊法故唐能書人盡變唯¶永興號為苐
一以右軍譜系猶在也余嘗¶見大周本於故家精神遒
整其雲仍散落¶不復可考此當在嫡孫行唐人唯魏華
<pb:KR4d0473_WYG_046-15b>
得¶正傳孔頴逹碑與虞相似或云孔卒時永¶興下世已乆¶
　　　書皇甫君碑¶
渤海公以險勁易王體故碑石照耀四裔<md:KR4d0473_SBCK_046-16a>¶大小皆合宜
右軍世傳皆小楷霜寒帖稍¶展至筆陣圖則疑非真再
傳為千文為廟¶堂碑確守繩墨稍廣拓非歐不能余嘗
評¶歐書化度苐一皇甫碑與温恭公伯仲臨¶池積年必
領其妙余幼不學書酷喜蔵歴¶代金石覽此益重自棄
之歎
<pb:KR4d0473_WYG_046-16a>
　　　題劉共甫與朱文公書¶
劉共甫樞宻世濟忠節而其文詞昭示扵¶隆興乾道之
際四方聳動詎止一經生學¶士哉樞宻隧碑實文公所
撰文公受知樞<md:KR4d0473_SBCK_046-16b>¶宻實繇韋齋吏部先友事契此書盖在
江¶東留守時所作扶植故家解釋僚友非盛¶徳不至是
古道寥落肅觀益増泚顙至治¶三年十有二月袁桷書¶
　　　跋李公擇尚書帖¶
公擇尚書手蹟惟鳯墅石刻一見之元祐¶間為正人以
<pb:KR4d0473_WYG_046-16b>
黄太史為甥它不足論山房¶蔵書以待天下士盛徳至
矣哉¶
　　　題子昻書靈寳經¶
承㫖公作小楷着紙如飛每謂歐禇而下<md:KR4d0473_SBCK_046-17a>¶不足論此經
尾題詎下世纔兩月痛當作¶慟¶
　　　書徽宗御書詩¶
道君書此詩當在寳籙宫所製筆法飛動¶有凌雲步虚
之意真元杳㝠(詩中有一㸃¶真/元在杳冥之句)騐扵五國城下殆詩䜟
<pb:KR4d0473_WYG_046-17a>
與㤗定元年三¶月癸夘袁桷書¶
　　　跋李時雍墨蹟¶
思陵翰墨志謂熈豐以後蔡襄李時雍體¶製方入格律
繇是紹興初年二公字畫俱<md:KR4d0473_SBCK_046-17b>¶用紹興小璽印縫此卷政
初年所收宋世¶諸賢筆法終不逮唐隴西公書深有懐
素¶氣象觀此足以知其源委¶
　　　徽宗賜温益搨本黄庭¶
温益以王邸舊僚崇寜初即拜中書侍郎¶其傾邪翕訿
<pb:KR4d0473_WYG_046-17b>
見扵陳忠肅公之疏迫鄒忠¶公渡海侵侮范忠宣諸賢
之貶湖南而崇¶寜之主愈近而不疑何哉賈生師傅之
論¶得之矣益死未二十年而其子已登次對¶典大藩又
何哉國之亡也宜矣黄庭真蹟<md:KR4d0473_SBCK_046-18a>¶在建中靖國刻為秘閣
續帖後易為大觀¶帖余舊得劉無言雙鉤蘭亭今復得
此感¶昔人寵遇之非當因書以為纍臣之痛泰¶定二年
七月丙寅袁桷記¶
　　　跋米元章書趙崇公墓誌
<pb:KR4d0473_WYG_046-18a>
故事宗室墓誌例属翰苑撰述嘗觀歐陽¶公王華陽李
淇水王臨川所撰殆得玉牒¶之五六而其蕃衍盛大一
一皆然今觀崇¶公墓誌多有可書故鄭太宰所作得盡
製¶作之美噫京城括索盡籍以行獨太祖諸<md:KR4d0473_SBCK_046-18b>¶孫號為疏
逺渡江勃興皆得奉朝請人事¶之不可料襄陽此卷龍
跳虎卧不盡賛述¶太宰此文亦稱合作惜與王将明蔡
元長¶同傳訖蔽其名可為歎息¶
　　　劉貢父與羅正之手帖
<pb:KR4d0473_WYG_046-18b>
彭城劉舎人晚入西掖以元祐元年十二¶月赤城羅公
為開封縣令此帖云相望累¶年不忘瞻渇盖元祐二年
書也嘗考二公¶相知之舊始扵彭城公之守曹曹為盜
區¶彭城公緩刑而盜息赤城公時為濟隂縣<md:KR4d0473_SBCK_046-19a>¶其必有禆
扵劉公故其以事罷歸即需章¶留之有曰伏以羅適自
臨百里将及二朞¶奉詔條主扵恪恭聴獄訟號為簡諒
有識¶詠頌咸謂得古人之風愿民服従可以當¶屬城之
冣惜其未盡施設遽爾罷歸輙徇¶輿情亟陳囊奏朝廷
<pb:KR4d0473_WYG_046-19a>
遂允其請後自開封¶推官為府界提㸃刑獄其制詞曰
强力民¶事知其要務亦公所為也羅公政績湮落¶少見
漫摭其事書扵後云¶
　　　書潞公帖<md:KR4d0473_SBCK_046-19b>¶潞公兩守永興其一自秦州徙知皇祐之¶五年也其一
自洛入覲到郡不數日即召¶還為樞宻使治平之二年
也此帖謂旦夕¶赴雍㳺嵩之約竟不如願盖入覲時所
作¶也嘗考潞公之居洛始扵皇祐二年之立¶廟其三年
<pb:KR4d0473_WYG_046-19b>
罷政知許州五年徙秦復知永¶興未嘗一日歸河南也
至嘉祐三年始判¶河南八年復判河南居洛凡六年方
家居¶無事暢心適意莫過扵窮極山水之樂而¶嵩山去
洛無信宿乃不能一踐此約何哉<md:KR4d0473_SBCK_046-20a>¶昔王逸少欲逰蜀都
汶嶺弗果每為終身¶恨公晚年居洛㡬三十年山水清
詠見扵¶篇什其與逸少之恨異矣潞公學蘇靈芝¶書余
嘗見靈芝易州碑豐峭特甚觀此筆¶法尤相肖越國袁
桷書
<pb:KR4d0473_WYG_046-20a>
　　　跋荆公帖¶
吕嘉問以元豐元年自金陵改知潤州二¶年四月落職
罷郡方是時朝廷積息之弊¶極矣公時家居然猶不悟
其非何哉昔山¶谷老人嘗言荆公不甚知人痛痒余謂
此<md:KR4d0473_SBCK_046-20b>¶説殊不近理夫人之厚薄皆生扵情之好¶惡方熈寜
間荆公之所惡者多矣至扵晚¶年而其所好者又皆背
叛構祸宜其平昔¶簡牘漠然若無世俗之情今觀此帖
勞問¶勤懇且憂其乏絶噫以嘉問之姦何得公¶之深若
<pb:KR4d0473_WYG_046-20b>
此余嘗讀荆公與嘉問詩末章云¶所懐在分襟藉草淚
如洗惜不為范蜀公¶司馬公諸賢發之¶
　　　跋富韓公帖¶
神宗初年鋭志更治虚席以俟冨公之来<md:KR4d0473_SBCK_046-21a>¶然當其時言
不足以勝辨徳不可以厭智¶君臣之際難矣此帖謂舁
杖自便盖斯時¶也嘗三復公求退之章未始不扼腕痛
憤¶而或者謂公逆知五行休咎之説而退則¶過矣¶
　　　跋蔡忠惠帖
<pb:KR4d0473_WYG_046-21a>
蔡忠惠書筆圓韻滿盖其楷法精到所至¶今人作書先
事行草是猶未能言而强之¶以歌也近世行體多尚嫵媚
回視忠惠書¶凛凛有清介之氣<md:KR4d0473_SBCK_046-21b>¶　　　跋王岐公帖¶
前賢作家問語質而情周非如今人從事¶筆墨長語今
觀此帖亦足以少勵薄俗矣¶
　　　趙清獻公帖¶
清獻公祖墓與陶山陸右丞祖墓相邇紹¶興間陸氏地
<pb:KR4d0473_WYG_046-21b>
為攢陵清獻旁近墓地亦皆¶歸朝廷而不絶其祠祭先
朝陵寢遭賊韜¶之酷痛通于天而趙氏祖墓亦莽為丘
墟¶矣又聞陸氏祖墓復歸王氏今觀此帖慨¶不自勝<md:KR4d0473_SBCK_046-22a>¶　　　陸放翁答杜賢良求牒試書¶
金華杜氏昆弟文學行義大科異等固其¶常也然自孝
皇設科之初有司輙抑而不¶取故李文簡公之子賢良
猶不免謗議自¶此其科遂廢今觀此帖有愛莫助之之
意¶則一試牒其肯為杜氏惜昔葉正則序龍¶川之文曰
<pb:KR4d0473_WYG_046-22a>
使同甫不登進士則為狼藉人¶矣噫科舉之弊果足以
困天下之士哉¶
　　　書東坡凉熱偈¶
東坡先生作蔵院記自謂夢中所作文不<md:KR4d0473_SBCK_046-22b>¶加㸃至作魚
魫冠頌落筆驚坐則所謂夢¶中語特神其説耳今觀涼
熱偈語亦與前¶二文相似釋氏之書皆自梁隋諸臣翻
譯¶故語質而文窘至若楞嚴由房融筆授始¶覺暢朗公
文如萬斛泉風至水涌鳯翔祈¶文與訓誥相表裏則房
<pb:KR4d0473_WYG_046-22b>
融文體一規近之¶如洗金以鹽濯錦以魚不亦易也焦
火凝¶氷廓然于得䘮之域嶺海炎瘴又何足道¶三挹遺
墨清風泠然¶
　　　書鄭資政伯祖中散題名後<md:KR4d0473_SBCK_046-23a>¶山水清事非矻矻朱墨吏所可與鄭公邑¶長扵斯而三
㳺雁山則其清浄之政盖可¶見矣雁蕩之名自唐末始
著故前賢罕有¶至者此碑字畫頗有顔魯公東林題名
筆¶意益可為鄭氏家寳
<pb:KR4d0473_WYG_046-23a>
　　　跋米元章書¶
　　　　(陶寂本唐彦謙後石晉時避帝諱改/曰陶後納唐氏為壻可怪米元¶章書)¶
歐陽公常曰士大夫不眀氏族與禽獸無¶異然自晉世
渡江譜牒散亡夷虜殽互賜<md:KR4d0473_SBCK_046-23b>¶姓别族漫不可考要難以
盡責也潞公之¶先本敬氏易而為文失製字之體今陶
氏¶為婚于唐虧人倫之義盖石郎之害不止¶割十六郡
而已米老本曠逹之士而能書¶此為戒亦足以知前輩非
茍扵一藝者
<pb:KR4d0473_WYG_046-23b>
　　　吴傳朋書曽丞相夫人虞美人草¶詩¶
　　　　(鴻門玉斗紛如雪十萬降兵夜流血咸陽宫/殿三月紅覇業已随煙燼滅隂陵失道非天)
　　¶　　(亡剛强必死仁義王英雄本學萬人¶敵安用/慘戚悲紅粧三軍散盡<md:KR4d0473_SBCK_046-24a>¶旌旗倒玉帳佳人坐)
　　　　(中老香魂先逐劒花飛新血化為原上草芳/心寂寞寄寒枝舊曲聞時似斂眉怨悒徘徊)
　　　　(愁不¶語恰如初聼楚歌時清魂杳杳令誰主/玉¶骨他年恥為土㑹當移植漢王¶宫更伴樽)
　　　　(前戚/姬舞)
　　　　(右瀛國魏夫人虞美人草歌紹興乙/夘七月廿八日吴傳朋為沈¶守約書)¶
南豐諸曽與王廣陵為文字交吴紫溪實¶廣陵之外孫
<pb:KR4d0473_WYG_046-24a>
扵曽氏有素則此詩為文肅¶夫人所作無疑噫熈寜之
逢迎建中之調¶停夫人獨無一語諫其夫而且倚聲弄
筆¶尚論漢髙之戚姬何耶前輩嘗言婦人與<md:KR4d0473_SBCK_046-24b>¶知文墨非
美事殆有深意然曽氏子孫空¶青艇齋世傳江西之燈
閫庭淵懿有自来¶矣紫溪自謂筆法得栁半葉體不知
此語¶何所自豈與魯公屋漏法相類然不可强¶解也¶
　　　跋黄太史帖¶
此一帖疑在黔南時所作有云慎言重行¶盖息影畏禍
<pb:KR4d0473_WYG_046-24b>
之餘意釋氏與太史有縁輟¶錢奉馬其意盖可見¶
　　　跋東坡黄州謝表<md:KR4d0473_SBCK_046-25a>¶昌黎公潮州謝表識者謂不免有哀矜悔¶艾之意坡翁
黄州謝表悔而不屈哀而不¶怨過扵昌黎多矣然余嘗
讀嶺海謝表有¶云人皆相傳其已死臣亦自厭其餘生
言¶至扵此章蔡之罪可勝數哉¶
　　　書劉元城與李荘簡公書後¶
崇觀間老亰竊威簸權天下善類皆禁錮¶不用而汪龍溪
<pb:KR4d0473_WYG_046-25a>
葉石林陳簡齋號為渡江¶名賢亦嘗出門下至若元城
先生龜山先¶生荘簡李公進退言議為一代矩範而元<md:KR4d0473_SBCK_046-25b>¶城奉祠南京龜山被召荘簡為尚書郎始¶余嘗疑之久
而後知拯世之道有不得不¶如是也原老京當垂耄之
年逆知公論之¶不可揜張觷以一書生微言警悟悔心
之¶萌黨禍漸解向微諸公少貶以自逭則其¶無所顧藉
之意将必置諸死地而後止方¶了齋之為尊堯也其意
盖亦若是至扵羣¶姦轇轕用權之道迄不可救由是聲
<pb:KR4d0473_WYG_046-25b>
罪而¶正之吁豈了齋之願若是也朋黨之禍盛¶扵東漢
張讓之䘮持正論者一律獨一陳<md:KR4d0473_SBCK_046-26a>¶仲弓往弔後卒賴以
解禍乃知志士仁人¶之用心雖相逺數千百載盖未嘗
不相同¶也此卷皆先生與荘簡公書清名勁莭其¶淵源
實自兹始至紹興和議之首荘簡入¶參大政皆昔時所
聞扵諸老救弊之説逺¶歴瘴霧其大莭盖自可見惟元
城先生字¶畫端謹之妙有不待賛述敢因荘簡出處¶之
事推先哲之所未發者而書于後丁酉¶嵗正月丙寅四
<pb:KR4d0473_WYG_046-26a>
明後學袁桷書¶
　　　跋唐鎮遏使侍御史倪亞手帖<md:KR4d0473_SBCK_046-26b>¶桷與番陽倪仲寳同為太史属一日出其¶先鎮遏公墨
刻一通以示實象山先生識¶焉俾桷有述謹按鎮遏使
廢置之始繇貞¶元間悉屬諸刺史而邉扵溪峒連扵蠻
徼¶者則特置城鎮而刺史不與焉廣明以来¶江淮之地
秦畢孫楊迭相雄角而鎮遏之¶職𨽻于莭度信為犬牙
要衝雄石鎮之得¶名實貞元以前遺令唐制御史别為
<pb:KR4d0473_WYG_046-26b>
憲銜¶自押衙都虞候至兵馬使凡十有二年而¶始為監
察又積年而遷止扵侍御史其功<md:KR4d0473_SBCK_046-27a>¶髙而軍倍迺得為中
丞焉故當時稱謂咸¶以中丞為貴今此帖言中丞誠尊
稱也仲¶寳言御史之傳今十六世而丘隴昭穆封¶植彌
謹遺言舊諜日補其未備譬之岷江¶初若甕口而至于
海者其源逺故也念昔¶吾里衣冠故胄皆為文安公之
門人俯仰¶變更而事有不可言敬觀遺墨實勞我心¶仲
寳尊祖敬賢其深匵蔵之俾勿壊大徳¶乙巳四明袁桷
<pb:KR4d0473_WYG_046-27a>
書¶
　　　跋李後主詩藁<md:KR4d0473_SBCK_046-27b>¶　　　　(右散騎常侍徐鉉奉使汝隂泣觀故國主詩/筆太平興國壬午¶嵗前十二月十六¶日西湖)
　　　　(北臺/記)
李主辭廟北行時猶倚聲製曲不知降王¶宅果淒抑也
晚嵗幽憤溢于歌詠竟以憂¶死獨徐鼎臣守遺臣舊禮
痛東鄰之煽禍¶怨歸錢氏而此卷文僖寳之何耶鼎臣題¶
識足厲薄俗方承平時士風藹然故莫有¶疑迕使以文為
<pb:KR4d0473_WYG_046-27b>
害則當如律令矣悲夫¶
　重光書世謂撥鐙然不解何語按書記¶言推拖撚拽
　乃具秘訣先徳學士為李<md:KR4d0473_SBCK_046-28a>¶西臺余嘗見其三體道徳
　經及風后廟¶碑審為無疑天駟監太平興國四年置¶
　監有左右復各有二故此印云第一也¶畢少董文簡
　公裔孫繇東平南遷多蔵¶圖畫雜蹟後入秘府紹興
　間人謂之畢¶谷董¶
　李丞相在翰林三十年太平興國八年¶始入政地如扈
<pb:KR4d0473_WYG_046-28a>
　李二學士今玉堂集猶¶存其制誥趙嘗預修實録所
　謂初本者¶是也徐公八分世不多見益可貴重時<md:KR4d0473_SBCK_046-28b>¶中
　宜正色深寳勿為豪巧者簸侮是日¶袁桷重記¶
　　　跋姚子敬所蔵東坡書飛白記¶
東坡先生語慶厯皇祐未嘗不感歎三復¶此正紹述深
意熈寜諸子迺始崇是議元¶符間何耶舊見蔡君謨飛
白廣不盈尺此¶字當與是記相屬思陵購先朝書入秘
府¶悉去題識今不可復覩而記為子敬所寳¶誠可感也
<pb:KR4d0473_WYG_046-28b>
夫¶
　　　東坡玉堂制草<md:KR4d0473_SBCK_046-29a>¶淳化後學士院紙貢從池陽唐五代所用¶迺矮麻紙熈
陵愛李氏澄心遂易此制蘇¶公此卷正號玉堂底本桷
見文潞公吕申¶公辭免平章批答有賈相私印疑當時
故¶家剪以修媚與此紙無異今留河東李士¶𢎞袁桷識¶
　
　清容居士集卷四十六
