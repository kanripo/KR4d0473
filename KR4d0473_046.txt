# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:40.246423
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0402-046淸容居士集-卷第四十六.
<pb:KR4d0473_SBCK_046-1a>¶
清容居士集卷第四十六¶
　題跋¶
　　　書孝宗賜史忠定王褒賢臣頌後¶
右王褒聖主得賢臣頌乾道八年先忠定¶
王守福唐孝宗皇帝御書遣使繇郡治所¶
賜也始忠定爲直講時嘗沐是賜實署御¶
名且書王字于後是後繳帖以進遂復被¶
是賜焉猗歟盛哉惟聖主之得賢臣唯髙¶
宗傳説事相脗合方王之爲直講訏謨定¶
計盖已見扵三善之陳告監先王之成憲¶
<pb:KR4d0473_SBCK_046-1b>¶
惟孝宗足以承式克欽承旁招俊乂惟忠¶
定足以繼舊學之素夫豈若持守希阿光¶
禹輩然哉故其在相位也知恢復為正論¶
時有未至則寜受衆誚而不避相位三月¶
正色引去未㡬符離潰師張魏公首乞速¶
定和議則昔之未敢出師盖實在是家居¶
十年王之心事露白扵天而昔之言恢復¶
者皆大言取官位一無所成就至是君臣¶
交孚過闕入對寳畫森著實彰厥㫖非偶¶
然也桷之外大父敷文户部為王嫡孫是¶
<pb:KR4d0473_SBCK_046-2a>¶
生㑹稽郡君桷實親出學術荒薄為¶
國朝史官十五年獲纂金宋舊史簡帙繁¶
廣猶未克就五世孫公升王之大宗獲寳¶
是卷他日願上扵太史㑭有考焉延祐七¶
年十月己酉外曽孫具官&KR0061;桷拜手頓首¶
謹書¶
　　　書彭忠毅汝方贈官誥後¶
忠毅公實尚書噐資公之親弟以尚書門¶
㓛補太廟齋郎故終身為右選官方臘䧟¶
歙睦杭三州衢介扵中公以孤城分守卒¶
<pb:KR4d0473_SBCK_046-2b>¶
罵賊以死當時贈典亦至厚矣嗚呼豐亨¶
豫大之説行馴致靖康長驅中原皆望風¶
迎降嘗讀兩朝忠義録而悲之則公盖居¶
其首見危致命臣子之當為徹彼桑土不¶
能不憾扵宣政之事使龍圖公正色朝著¶
事寜有是哉¶
　　　書髙安蔡中允誥後¶
嗚呼宋仁宗世康節邵先生以為日之方¶
中至今南北議論無以易何則賢人多而¶
朝廷治故也今觀髙安蔡中允誥身而桷¶
<pb:KR4d0473_SBCK_046-3a>¶
世為史官請得以考焉故事進士第一獨¶
命詞以其相繼者為首次其甲乙若幕職¶
縣佐則緫其詞命以畀之石揚休字昌言¶
眉山人蘇明允先生所敬尊者以髙第為¶
同州推官誥中首稱是也元豐前率沿唐¶
官制舊六曹尚書侍郎緫為階官入政府¶
始得之吏部専職則有三班審官流内銓¶
等官誥中署權判即判流内銓也知制誥¶
舍人職也亦元豐正之翰林學士權判曰¶
郊宋郊也言前已改名非也李淑五為翰¶
<pb:KR4d0473_SBCK_046-3b>¶
林學士景祐間元憲同院淑忌其先登譛¶
之曰姓符國號名應祀天實斯年也始更¶
名焉曰絳陽夏謝希深也謂為韓絳者亦¶
非也是年父億為參知政事無父子同要¶
地之理竊考仁宗更元凡九而史官與歴¶
年圖景祐止四年為寳元今誥曰景祐五¶
年倘不知者寜不置疑焉吾敢為蔡氏子¶
孫言之景祐實有五年六月前猶五年也¶
至秋七月郊上尊號曰寳元皇帝凡十四¶
字遂更寳元焉是則自七月始為寳元紀¶
<pb:KR4d0473_SBCK_046-4a>¶
年者莫知遂悉以實元元年書之先正獻¶
公以秘書監禮部侍郎領史事先越公為¶
秘丞著作郎覩舊史聞扵家庭者若是輔¶
之不鄙謂余世習臺閣故事遂書以歸若¶
夫賛美感慨有諸賢&KR0003;在不容扵言矣至¶
治元年九月丁丑史官&KR0061;桷書¶
　　　題放翁訓子帖¶
放翁先生送其子之官獨書荘子二章以¶
訓&KR0137;曰五經切近而書荘子何耶余曰自¶
農師右丞師尊臨川臨川宗老荘故其家¶
<pb:KR4d0473_SBCK_046-4b>¶
學世守之此二章足以涉世變清而容物¶
逺禍之基也喜怒哀樂不入扵胷次進徳¶
之本也紹熈黨禍萌蘖故逢迎者廢扵嘉¶
定標榜者錮扵慶元雖善惡岐而當時仕¶
進者寜不自重先生教子之意深矣晚嵗¶
一出終能全身以歸觀此盖可知矣&KR0061;桷¶
書¶
　　　題汪龍溪與從子書後¶
汪氏皆祖新安故先生祭其逺祖有曰散¶
處諸邑非雲則仍今玉山番陽宣城新安¶
<pb:KR4d0473_SBCK_046-5a>¶
皆同所自獨新安之宗其别爲三貴賤貧¶
富角立不相通叙世逺源分故若是耶先¶
生居饒之徳興而宣城諸房皆祖之先生¶
嘗謝其宗衮舉刻有曰渡江而上傷不見¶
扵它揚其敦叙同姓無彼我之異中興誥¶
令盖合王蘇之精整明暢文獻益逺桷以¶
荒陋備員詞林踰十年每惕念罔敢替敬¶
觀遺墨因以識景仰之志至治元年十月¶
壬戌四眀後學&KR0061;桷書¶
　　　跋朱文公與辛稼軒手書¶
<pb:KR4d0473_SBCK_046-5b>¶
晦庵嘗以卓犖奇才股肱王室期辛公此¶
帖復以克已復禮相勉朋友琢磨之道備¶
矣嘗聞先生盛年以恢復為&KR0415;急議晚嵗¶
則曰用兵當在數十年後辛公開禧之際¶
亦曰更須二十年閲歴之深老少議論自¶
有不同焉者矣公所居號帶湖一夕而燼¶
時文公猶無恙慶元四年公復殿撰此書¶
盖戊午嵗以後所作至六年則文公夢奠¶
矣今觀此帖益知前賢講道彌老不廢炳¶
燭之㓛良有以也夫¶
<pb:KR4d0473_SBCK_046-6a>¶
　　　跋蔡君謨帖¶
蘇文忠評忠惠行書第一後見莆田所刻¶
亦主此論亰卞師其從兄而名莭&KR0220;䘮愧¶
恧多矣爾雅姊妹之子為甥至晉世則謂¶
之郎忠惠日習晉帖語與之俱化矣¶
　　　題曽文昭詩¶
文昭文肅當貧苦時皆舎人撫字迄見有¶
成至扵制誥則殆青過扵藍尚書省記實¶
公所作後評文者謂當為萬世法噐資番¶
陽彭公與公同臺熈豐改更乃若有不同¶
<pb:KR4d0473_SBCK_046-6b>¶
者幸以内相謝事卒為全人後作史者宜¶
深考焉¶
　　　跋曽文肅帖¶
顧子敦為河北轉運時實司馬公作相之¶
時子宣猶在外服建中調停之説既興善¶
惡玉石黨碑既成則子宣亦復同傳後之¶
作史其去取為如何嘗讀丞相日記類其¶
子姪若公衮輩繅飾術不可不慎扵紹興¶
作史見之¶
　　　跋楊補之月賦¶
<pb:KR4d0473_SBCK_046-7a>¶
逃禪老人出處清峭當與魏林同傳思陵¶
愛其所作宫梅将召見之一夕遁去此真¶
方外士昔人言蜀無他楊以九州言揚州¶
或言輕揚或言維揚子雲寂寞賴此能紹¶
宗矣¶
　　　跋米元章帖¶
中年養生惟獨宿第一東坡貶謫有權發¶
遣之語山谷戒行堅嚴有漫種老生涯之¶
詩信知未易脱釋景逺余故人能寳襄陽¶
二帖晚嵗煎熬良不能自存釋氏嘗扵此¶
<pb:KR4d0473_SBCK_046-7b>¶
騐生死關聞之者足以戒矣¶
　　　書東坡寄真隐詩¶
東坡先生作續養生論知及之而未知守¶
者晚嵗慕丹元子真隐翁桷嘗深疑之道¶
以氣為母文以思為宗二者相反聚散有¶
不同耳神行六虚止者合扵自然朝市而¶
能之者無是也故近世方外之説釋性命¶
為二途平叔之學不復傳言語動作一謂¶
之性卒未見有超然者巽堂内翰明至理¶
通&KR0007;微異時登紫霄&KR0528;願相與竟其説坡¶
<pb:KR4d0473_SBCK_046-8a>¶
僊㳺八極之表必撫掌視吾二人矣¶
　　　跋晉帖¶
晉帖見扵淳化多不成文盖唐文皇去其¶
斷爛以成卷軸今十七帖號可讀餘則不¶
然矣姜堯章作絳帖釋文旁證曲引有㓛¶
於金石缺亦疑之此帖盖唐人榻本欲求¶
文義則㡬臆&KR0003;矣¶
　　　跋于湖帖¶
于湖先生與王宣子皆紹興進士第一而¶
皆以政事發身二公皆守湖南此帖盖于¶
<pb:KR4d0473_SBCK_046-8b>¶
湖江東宣子尹京時也杼山劉季髙寓金¶
陵于湖守行宫納謁杼山杼山曰守謁當¶
有故于湖曰願求書法杼山野服以肅于¶
湖拜而授之今其書盖與劉無異也文獻¶
彫落因巽堂内翰出其書敢以過庭所聞¶
者告焉¶
　　　書陸子履賀復熈河詩後¶
王樞宻開熈河㓛成而萬骨枯矣至元祐¶
初司馬公堅欲棄横山之地深恐生事之¶
人復啓邉隙故耳維州牛李之事是温公¶
<pb:KR4d0473_SBCK_046-9a>¶
去取之本心後之評史當扵是考焉陸子¶
履歐公之上客作是詩其亦有媚夫上之¶
意厥今　皇圖窮吐蕃而西唐宋之耻一¶
洗而盡時則有若緫帥汪公以元戎經略¶
桷舊為史官得鋪揚其偉績今獲觀此卷¶
始知英賢夷考徃事以展拓其素藴盛矣¶
哉¶
　　　跋定武稧帖¶
歐陽公著集古録言定武二民家各有石¶
較其本纎毫不異是則定武有二本從来¶
<pb:KR4d0473_SBCK_046-9b>¶
久矣後宋諸賢謂薛向之子嗣昌私易定¶
武本别刻石以留公庫此論千人一律今¶
以歐公所論則明有二本薛守定武果易¶
以歸則民間猶有一本是公庫本為第三¶
本矣議者又謂嗣昌鑱損湍流帶右天以¶
亂真後入宣和曲水亭余嘗毫髪辨證亦¶
微有不同此卷壓角小印正嗣昌名印而¶
米襄陽親跋尤真舊蔵張參政孝伯家其¶
子寺丞即之以書名一時大變古體遂不¶
能傳印識猶可考也今以余平昔所見本¶
<pb:KR4d0473_SBCK_046-10a>¶
悉䟽于後¶
　不損本¶
　　趙眀誠本前有李龍眠蜀紙畫右軍¶
　　象後明誠親跋眀誠之妻李易安夫¶
　　人避難寓吾里之奉化其書畫散落¶
　　徃徃故家多得之後有紹勲小印盖¶
　　史中令所用印圖畫者今在燕山張¶
　　氏家¶
　　王順伯本第一跋是王黼順伯名厚¶
　　之號復齋有金石録家蔵石刻鍾鼎¶
<pb:KR4d0473_SBCK_046-10b>¶
　　篆籀鑑銘泉譜侔内府其家兵後不¶
　　廢近嵗丁未饑越新昌尤慘遂悉散¶
　　落始歸于龍翔道士黄石翁黄秘不¶
　　示人後有順伯為浙西提舉時携入¶
　　秘省諸賢題名皆有其&KR0415;著者樓宣¶
　　獻劉文節今亦歸張氏¶
　　趙子俊孟籲得扵閩中有樓宣獻跋¶
　　剪碎作&KR0125;葉與前二本無異今歸子¶
　　昻承㫖家¶
　　蘇承㫖易簡第一跋後有元豐諸賢¶
<pb:KR4d0473_SBCK_046-11a>¶
　　同觀于鄞之城南崇法院有舒信道¶
　　字畫然不著名在内侍譚氏家精神¶
　　無毫髪恨¶
　　趙子固本舟過嘉興遇風舟没子固¶
　　疾呼曰蘭亭在否舟人負以出子固¶
　　作跋識其事復題八大字曰姓命可¶
　　輕此寳難得子固死入賈相家賈敗¶
　　籍于官有官印歸濟南張參政斯立¶
　　今在集賢大學士李叔固家¶
　　潘經略畤本題識皆徳鄜手書滿軸¶
<pb:KR4d0473_SBCK_046-11b>¶
　　余以有米跋本遂贈鄧善之文原鄧¶
　　借田師孟師孟有借書不還癖因留¶
　　之余跋乃剪去矣¶
　損本¶
　　龍圖閣學士劉公克荘本細書滿紙¶
　　後有賈相跋亦滿紙括蒼鄭陶孫為¶
　　福建儒學副提舉得之為翰林應奉¶
　　貧質于甆噐劉氏屢入子錢卒以逋¶
　　重為劉氏所得(有叔信父印)¶
　　損本多有叔信父篆印盖宣和曲水¶
<pb:KR4d0473_SBCK_046-12a>¶
　　亭既成亟以御筆繇亰兆薛嗣昌家¶
　　宣&KR0145;留内璫&KR0001;暮夜以匱金紙(翼紙/即越蟬)¶
　　疊三紙連印故下本肥中本着中上¶
　　本微瘦然皆無異此本子昂得扵都¶
　　城装成&KR0125;葉甆噐劉生手之不置以¶
　　銀壷杯盂易之¶
　　翰林承&KR0562;趙孟頫家本得扵霅溪陳¶
　　侍郎振孫伯玉號直齋其家蔵書冠¶
　　東南今盡散落余家亦得其數十種¶
　　此本亦有叔信甫印¶
<pb:KR4d0473_SBCK_046-12b>¶
　　翰林侍讀學士張伯淳本有黄豫章¶
　　跋余每疑鑱損與山谷差有後先然¶
　　本無異前數本更俟他日以考¶
　　　題薛紹彭帖¶
長安薛道祖與米元章劉巨濟為三友朝¶
夕議論晉唐雜蹟圖畫然其作字則各自¶
成一家紹興中購薛米書&KR0415;急率以小璽¶
印縫後御府刻米帖十卷而道祖書不得¶
入石客杭見道祖書一巨卷于駙馬都尉¶
楊公家精神峻整遂深疑紹興不入石之¶
<pb:KR4d0473_SBCK_046-13a>¶
故問於子昻子昻曰薛書誠美微有按模¶
脱墼之嫌余不能書而深識其語私嘗謂¶
米襄陽書政如黄太史作詩之變芒角刷¶
掠求扵匵韞川媚則蔑有矣學魯獨居之¶
男子於道祖見之至治二年八月乙亥&KR0061;¶
桷記¶
　　　魯公坐位帖¶
坐位帖真蹟在亰兆安氏家嘗刻以傳世¶
吴中復守永興謂安氏石未盡筆法因再¶
模刻此二本余家咸有之安氏子孫分析¶
<pb:KR4d0473_SBCK_046-13b>¶
坐位帖乃剖為二此帖至行香寺僕射指¶
後不復有盖吴安石刻本卓頭髙指後别¶
為一行遂由是平分為兩是安氏兄弟不¶
學之謬東坡見安師文時帖尚全嘗手搨¶
數十本余得坡公搨本於東平王氏無纎¶
毫失真旁用眉陽蘇氏及趙郡蘇軾印記¶
米襄陽少年嘗臨之邵伯温亦云安氏析¶
後不復見全本此卷筆法絶類米老徃見¶
乞米帖墨蹟扵子昻家子昻以重資得之¶
余心有疑而不敢言余得此帖紙色行墨¶
<pb:KR4d0473_SBCK_046-14a>¶
絶相類遂定為米老所臨無疑延祐二年¶
八月丁丑&KR0061;桷氏記¶
　　　書梅聖俞詩後¶
都官公與歐陽公繇河南幕府締交&KR0415;久¶
至嘉祐元年始一薦為直講距都官之死¶
僅五年耳故王荆公挽詩有云貴人憐公¶
青兩眸吹嘘可使髙岑樓坐令隐約不見¶
收空能乞錢助饙餾此盖為歐公發也崑¶
體之變至公而大成變扵江西律吕失而¶
渾厚乖馴致後宋弊有不勝言者敬觀詩¶
<pb:KR4d0473_SBCK_046-14b>¶
帖精思以求益為之懼至治三年嵗次癸¶
亥正月丁未後學&KR0061;桷書¶
　　　黄華帖(名庭筠)¶
米襄陽學段季展得其刷掠奮迅故作大¶
字悉祖之考諸右軍筆陣實未有是體蕭¶
齋丈二盖其鼻祖季展之變繇是始沈傳¶
師實為雲仍米良有所本矣黄華老人百¶
一帖評品悉祖寳章故其大字超軼抗衡¶
桷舊閲金帝實録老人為脩撰時坐擅議¶
朝政受杖噫使在慶暦元祐寜有是耶至¶
<pb:KR4d0473_SBCK_046-15a>¶
治三年二月史官&KR0061;桷書¶
　　　書錢王板授某官長洲縣¶
五代擾攘十國各有年號獨武肅不以數¶
十州之地自負﨑嶇航海入貢中土其設¶
心置慮良逺至再傳則亦建立元號良繇¶
更易不常尊重其一方者不得不爾唐末¶
多板授官扵此見之唐有&KR0217;授官與此亡¶
異隆殺有等唯錢氏能守之相時以行一¶
門盛事上極宰輔内為都尉與宋同為終¶
始吁盛矣哉吴越皆本武肅而散處淮甸¶
<pb:KR4d0473_SBCK_046-15b>¶
亦其苖裔展觀無斁因為之書¶
　　　書孔子廟堂碑¶
永興公守智永舊法故唐能書人盡變唯¶
永興號為第一以右軍譜系猶在也余嘗¶
見大周本於故家精神遒整其雲仍散落¶
不復可考此當在嫡孫行唐人唯魏華得¶
正傳孔頴逹碑與虞相佀或云孔卒時永¶
興下世已乆¶
　　　書皇甫君碑¶
渤海公以險勁易王體故碑石照耀四裔¶
<pb:KR4d0473_SBCK_046-16a>¶
大小皆合宜右軍世傳皆小楷霜寒帖稍¶
展至筆陣圖則疑非真再傳為千文為廟¶
堂碑&KR0192;守繩墨稍廣拓非歐不能余嘗評¶
歐書化度第一皇甫碑與温恭公伯仲臨¶
池積年必領其妙余㓜不學書酷喜蔵歴¶
代金石覧此益重自棄之歎¶
　　　題劉共甫與朱文公書¶
劉共甫樞宻世濟忠節而其文詞詔示扵¶
隆興乾道之際四方聳動詎止一經生學¶
士哉樞宻隧碑實文公所撰文公受知樞¶
<pb:KR4d0473_SBCK_046-16b>¶
宻實繇韋齋吏部先友事契此書盖在江¶
東留守時&KR0001;作扶植故家觧釋僚友非盛¶
徳不至是古道寥落肅觀益増泚顙至治¶
三年十有二月&KR0061;桷書¶
　　　跋李公擇尚書帖¶
公擇尚書手蹟惟鳯墅石刻一見之元祐¶
間為正人以黄太史為甥它不&KR0085;論山房¶
蔵書以待天下士盛徳至矣㢤¶
　　　題子昂書靈寳經¶
承&KR0562;公作小楷着紙如飛每謂歐楮而下¶
<pb:KR4d0473_SBCK_046-17a>¶
不足論此經尾題距下世纔兩月痛當作¶
慟¶
　　　書徽宗御書詩¶
道君書此詩當在寳籙宫所製筆法飛動¶
有凌雲步虚之意真元杳&KR0256;(真元在杳&KR0256;/詩中有一㸃)¶
(句/之)騐扵五國城下殆詩䜟與㤗定元年三¶
月癸夘&KR0061;桷書¶
　　　跋李時雍墨蹟¶
思陵翰墨志謂熈豐以後蔡襄李時雍體¶
製方入格律繇是紹興初年二公字畫俱¶
<pb:KR4d0473_SBCK_046-17b>¶
用紹興小璽印縫此卷政初年所收宋世¶
諸賢筆法終不逮唐隴西公書深有懐素¶
氣象觀此足以知其源委¶
　　　徽宗賜温益搨本黄庭¶
温益以王邸舊僚崇寜初即拜中書侍郎¶
其傾邪翕訿見扵陳忠肅公之䟽迫鄒忠¶
公渡海侵侮范忠宣諸賢之貶湖南而崇¶
寜之主愈近而不疑何哉賈生師傅之論¶
得之矣益死未二十年而其子已登次對¶
典大藩又何哉國之亡也宜矣黄庭真蹟¶
<pb:KR4d0473_SBCK_046-18a>¶
在建中靖國刻為秘閣續帖後易為大觀¶
帖余舊得劉無言&KR0031;鉤蘭亭今復得此感¶
昔人寵遇之非當因書以為纍臣之痛㤗¶
定二年七月丙寅&KR0061;桷記¶
　　　跋米元章書趙崇公墓誌¶
故事宗室墓誌例属翰苑撰述嘗觀歐陽¶
公王華陽李淇水王臨川所撰殆得玉牒¶
之五六而其蕃衍盛大一一皆然今觀崇¶
公墓誌多有可書故鄭太宰所作得盡製¶
作之美噫京城括索盡籍以行獨太祖諸¶
<pb:KR4d0473_SBCK_046-18b>¶
孫號為䟽逺渡江勃興皆得奉朝請人事¶
之不可料襄陽此卷龍跳虎卧不盡賛述¶
太宰此文亦稱合作惜與王将明蔡元長¶
同傳訖蔽其名可為歎息¶
　　　劉貢父與羅正之手帖¶
彭城劉舎人晚入西掖以元祐元年十二¶
月赤城羅公為開封縣令此帖云相望累¶
年不忘瞻渇盖元祐二年書也嘗考二公¶
相知之舊始扵彭城公之守曹曹為盜區¶
彭城公緩刑而盜息赤城公時為濟隂縣¶
<pb:KR4d0473_SBCK_046-19a>¶
其必有禆扵劉公故其以事罷歸即需章¶
留之有曰伏以羅適自臨百里将及二朞¶
奉詔條主扵恪恭聽獄訟號為簡諒有識¶
詠頌咸謂得古人之風愿民服従可以當¶
屬城之冣惜其未盡施設&KR0205;爾罷歸輙徇¶
輿情亟陳囊奏朝廷遂允其請後自開封¶
推官為府界提㸃刑獄其制詞曰强力民¶
事知其要務亦公所為也羅公政績湮落¶
少見漫摭其事書于後云¶
　　　書潞公帖¶
<pb:KR4d0473_SBCK_046-19b>¶
潞公兩守永興其一自秦州徙知皇祐之¶
五年也其一自洛入覲到郡不數日即召¶
還為樞宻使治平之二年也此帖謂旦夕¶
赴雍㳺嵩之約竟不如願盖入覲時所作¶
也嘗考潞公之居洛始扵皇祐二年之立¶
廟其三年罷政知許州五年徙秦復知永¶
興未嘗一日歸河南也至嘉祐三年始判¶
河南八年復判河南居洛凡六年方家居¶
無事暢心適意莫過扵窮極山水之樂而¶
嵩山去洛無信宿乃不能一踐此約何哉¶
<pb:KR4d0473_SBCK_046-20a>¶
昔王逸少欲㳺蜀都汶嶺弗果每為終身¶
恨公晚年居洛㡬三十年山水清詠見扵¶
篇什其與逸少之恨異矣潞公學蘇靈芝¶
書余嘗見靈芝易州碑豐峭特甚觀此筆¶
法尤相肖越國&KR0061;桷書¶
　　　跋荆公帖¶
吕嘉問以元豐元年自金陵改知潤州二¶
年四月落職罷郡方是時朝廷積息之&KR0102;¶
極矣公時家居然猶不悟其非何哉昔山¶
谷老人嘗言荆公不甚知人痛痒余謂此¶
<pb:KR4d0473_SBCK_046-20b>¶
説殊不近理夫人之厚薄皆生扵情之好¶
惡方熈寜間荆公之所惡者多矣至扵晚¶
年而其所好者又皆背叛構祸宜其平昔¶
簡牘漠然若無世俗之情今觀此帖勞問¶
勤懇且憂其乏絶噫以嘉問之姦何得公¶
之深若此余嘗讀荆公與嘉問詩末章云¶
所懐在分襟藉草淚如洗惜不為范蜀公¶
司馬公諸賢發之¶
　　　跋富韓公帖¶
神宗初年鋭志更治虚席以俟冨公之来¶
<pb:KR4d0473_SBCK_046-21a>¶
然當其時言不&KR0085;以勝辨徳不可以厭智¶
君臣之際難矣此帖謂舁杖自便盖斯時¶
也嘗三復公求退之章未始不扼腕痛憤¶
而&KR0137;者謂公逆知五行休咎之&KR0003;而退則¶
過矣¶
　　　跋蔡忠恵帖¶
蔡忠恵書筆圓韻滿盖其楷法精到&KR0001;至¶
今人作書先事行草是猶未&KR0014;言而強之¶
以歌也近丗行體多尚嫵媚回視忠恵書¶
凛凛有清介之氣¶
<pb:KR4d0473_SBCK_046-21b>¶
　　　跋王岐公帖¶
前賢作家問語質而情周非如今人從事¶
筆墨長語今觀此帖亦足以少勵薄俗矣¶
　　　趙清獻公帖¶
清獻公祖墓與陶山陸右丞祖墓相邇紹¶
興間陸氏地為攢陵清獻旁近墓地亦皆¶
歸朝廷而不絶其祠祭先朝陵寢遭賊韜¶
之酷痛通于天而趙氏祖墓亦莽為丘墟¶
矣又聞陸氏祖墓復歸王氏今觀此帖慨¶
不自勝¶
<pb:KR4d0473_SBCK_046-22a>¶
　　　陸放翁荅杜賢良求牒試書¶
金華杜氏昆弟文學行義大科異等固其¶
常也然自孝皇設科之初有司輙抑而不¶
取故李文簡公之子賢良猶不免謗議自¶
此其科遂廢今觀此帖有愛莫助之之意¶
則一試牒其肯為杜氏惜昔葉正則序龍¶
川之文曰使同甫不登進士則為狼藉人¶
矣噫科舉之&KR0102;果足以困天下之士哉¶
　　　書東坡凉熱偈¶
東坡先生作蔵院記自謂夢中所作文不¶
<pb:KR4d0473_SBCK_046-22b>¶
加㸃至作魚魫冠頌落筆驚坐則所謂夢¶
中語特神其説耳今觀涼熱偈語亦與前¶
二文相佀釋氏之書皆自梁隋諸臣翻譯¶
故語質而文窘至若楞嚴由房融筆授始¶
覺暢朗公文如萬斛泉風至水涌鳯翔祈¶
文與訓誥相表裏則房融文體一規近之¶
如洗金以鹽濯錦以魚不亦易也焦火凝¶
氷廓然于得䘮之域嶺海炎瘴又何足道¶
三挹遺墨清風泠然¶
　　　書鄭資政伯祖中散題名後¶
<pb:KR4d0473_SBCK_046-23a>¶
山水清事非矻矻朱墨吏所可與鄭公邑¶
長扵斯而三㳺鴈山則其清浄之政盖可¶
見矣鴈蕩之名自唐末始著故前賢罕有¶
至者此碑字畫頗有顔魯公東林題名筆¶
意益可為鄭氏家寳¶
　　　跋米元章書¶
(諱改曰陶後納唐氏為壻可怪/陶寂本唐彦謙後石晉時避帝)¶
(章書/米元)¶
歐陽公常曰士大夫不眀氏族與禽獸無¶
異然自晉世渡江譜牒散亡夷虜殽互賜¶
<pb:KR4d0473_SBCK_046-23b>¶
姓别族漫不可考要難以盡責也潞公之¶
先本敬氏易而為文失製字之體今陶氏¶
為婚于唐虧人倫之義盖石郎之害不止¶
割十六郡而已米老本曠逹之士而能書¶
此為戒亦足以知前輩非茍扵一藝者¶
　　　吴傳朋書曽丞相夫人虞美人草¶
　　　詩¶
(流血咸陽宫殿三月紅覇業已/鴻門玉斗紛如雪十萬降兵夜)¶
(强必死仁義王英雄本學萬人/随煙燼滅隂陵失道非天亡剛)¶
(旌旗倒玉帳佳人坐中老香魂/敵安用慘戚悲紅粧三軍散盡)¶
<pb:KR4d0473_SBCK_046-24a>¶
(芳心寂寞寄寒枝舊曲聞時似/先逐劒花飛新血化為原上草)¶
(聼楚歌時清魂杳杳令誰主玉/歛眉怨悒徘徊愁不語恰如初)¶
(宫更伴樽前戚姬舞/骨他年耻萬土㑹當移植漢王)¶
(紹興乙夘七月廿八日吴傳/右瀛國魏夫人虞美人草歌)¶
(守約書/朋為沈)¶
南豐諸曽與王廣陵為文字交吴紫溪實¶
廣陵之外孫扵曽氏有素則此詩為文肅¶
夫人所作無疑噫熈寜之逢迎建中之調¶
停夫人獨無一語諫其夫而且倚聲弄筆¶
尚論漢髙之戚姬何耶前輩嘗言婦人與¶
<pb:KR4d0473_SBCK_046-24b>¶
知文墨非美事殆有深意然曽氏子孫空¶
青艇齋世傳江西之燈閫庭淵懿有自来¶
矣紫溪自謂筆法得栁半葉體不知此語¶
何所自豈與魯公屋漏法相類然不可强¶
解也¶
　　　跋黄太史帖¶
此一帖疑在黔南時所作有云慎言重行¶
盖息影畏禍之餘意釋氏與太史有縁輟¶
錢奉馬其意盖可見¶
　　　跋東坡黄州謝表¶
<pb:KR4d0473_SBCK_046-25a>¶
昌黎公潮州謝表識者謂不免有哀矜悔¶
艾之意坡翁黄州謝表悔而不屈哀而不¶
怨過扵昌黎多矣然余嘗讀嶺海謝表有¶
云人皆相傳其已死臣亦自厭其餘生言¶
至扵此章蔡之罪可勝數㢤¶
　　　書劉元城與李荘簡公書後¶
崇觀間老亰竊威簸權天下善類皆禁錮¶
不用而汪龍溪葉石林陳簡齋號為渡江¶
名賢亦嘗出門下至若元城先生&KR0027;山先¶
生荘簡李公進退言議為一代矩範而元¶
<pb:KR4d0473_SBCK_046-25b>¶
城奉祠南亰&KR0027;山被召荘簡為尚書郎始¶
余嘗疑之久而後知拯世之道有不得不¶
如是也原老亰當垂耄之年逆知公論之¶
不可揜張觷以一書生微言警悟悔心之¶
萌黨禍漸解向微諸公少貶以自逭則其¶
無所顧藉之意将必置諸死地而後止方¶
了齋之為尊堯也其意盖亦若是至扵羣¶
姦轇轕用權之道迄不可救由是聲罪而¶
正之吁豈了齋之願若是也朋黨之禍盛¶
扵東漢張讓之䘮持正論者一律獨一陳¶
<pb:KR4d0473_SBCK_046-26a>¶
仲弓徃弔後卒頼以解禍乃知志士仁人¶
之用心雖相逺數千百載盖未嘗不相同¶
也此卷皆先生與荘簡公書清名勁節其¶
淵源實自兹始至紹興和議之首荘簡入¶
參大政皆昔時所聞扵諸老救&KR0102;之説逺¶
歴瘴霧其大節盖自可見惟元城先生字¶
畫端謹之妙有不待賛述敢因荘簡出處¶
之事推先哲之所未發者而書于後丁酉¶
嵗正月丙寅四明後學&KR0061;桷書¶
　　　跋唐鎮遏使侍御史倪亞手帖¶
<pb:KR4d0473_SBCK_046-26b>¶
桷與番陽倪仲寳同為太史属一日出其¶
先鎮遏公墨刻一通以示實象山先生識¶
焉俾桷有述謹按鎮遏使廢置之始繇貞¶
元間悉屬諸刺史而邉扵溪峒連扵蠻徼¶
者則特置城鎮而刺史不與焉廣明以来¶
江淮之地秦畢孫楊迭相雄角而鎮遏之¶
職&KR0032;于節度信為犬牙要衝雄石鎮之得¶
名實貞元以前遺令唐制御史别為憲䘖¶
自押衙都虞候至兵馬使凡十有二年而¶
始為監察又積年而遷止扵侍御史其㓛¶
<pb:KR4d0473_SBCK_046-27a>¶
髙而軍倍廼得為中丞焉故當時稱謂咸¶
以中丞為貴今此帖言中丞誠尊稱也仲¶
寳言御史之傳今十六世而丘壠昭穆封¶
植彌謹遺言舊諜日補其未備譬之岷江¶
初若甕口而至于海者其源逺故也念昔¶
吾里衣冠故胄皆為文安公之門人俯仰¶
變更而事有不可言敬觀遺墨實勞我心¶
仲寳尊祖敬賢其深匵蔵之㑭勿壊大徳¶
乙巳四明&KR0061;桷書¶
　　　跋李後主詩藁¶
<pb:KR4d0473_SBCK_046-27b>¶
(觀故國主詩筆太平興國壬午/右散騎常侍徐鉉奉使汝隂泣)¶
(日西湖北臺記/嵗前十二月十六)¶
李主辤廟北行時猶倚聲製曲不知降王¶
宅果凄抑也晚嵗幽憤溢于歌詠竟以憂¶
死獨徐鼎臣守遺臣舊禮痛東鄰之煽禍¶
怨歸錢氏而此卷文僖寳之何耶鼎臣題¶
識足厲薄俗方承平時士風藹然故莫有¶
疑迕使以文為害則當如律令矣悲夫¶
　重光書世謂撥鐙然不解何語按書記¶
　言推拖撚拽乃具秘訣先徳學士為李¶
<pb:KR4d0473_SBCK_046-28a>¶
　西臺余嘗見其三體道徳經及風后廟¶
　碑審為無疑天駟監太平興國四年置¶
　監有左右復各有二故此印云第一也¶
　畢少董文簡公裔孫繇東平南遷多蔵¶
　圖畫雜蹟後入秘府紹興間人謂之畢¶
　谷董¶
　李丞相在翰林三十年太平興國八年¶
　始入政地如扈李二學士今玉堂集猶¶
　存其制誥趙嘗預修實録所謂初本者¶
　是也徐公八分世不多見益可貴重時¶
<pb:KR4d0473_SBCK_046-28b>¶
　中宜正色深寳勿為豪巧者簸侮是日¶
　&KR0061;桷重記¶
　　　跋姚子敬所蔵東坡書飛白記¶
東坡先生語慶暦皇祐未嘗不感歎三復¶
此正紹述深意熈寜諸子廼始崇是議元¶
符間何耶舊見蔡君謨飛白廣不盈尺此¶
字當與是記相屬思陵購先朝書入秘府¶
悉去題識今不可復覩而記為子敬所寳¶
誠可感也夫¶
　　　東坡玉堂制草¶
<pb:KR4d0473_SBCK_046-29a>¶
淳化後學士院紙貢從池陽唐五代所用¶
廼矮麻紙熈陵愛李氏澄心遂易此制蘇¶
公此卷正號玉堂底本桷見文潞公吕申¶
公辤免平章批荅有賈相私印疑當時故¶
家剪以修媚與此紙無異今留河東李士¶
&KR0042;家&KR0061;桷識¶
清容居士集卷苐四十六¶
<pb:KR4d0473_SBCK_046-29b>¶
