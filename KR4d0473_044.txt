# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:40.158421
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0402-044淸容居士集-卷第四十四.
<pb:KR4d0473_SBCK_044-1a>¶
清容居士集卷第四十四¶
　雜文¶
　　　放生池祝聖文¶
重華廣孝琴奏五絃成湯克仁網開三面¶
式届正陽之月宻符元命之辰寸地尺天¶
歸皇恩於不有四生萬類&KR0386;惠澤以無窮¶
恭惟¶
陛下㓛契重&KR0007;道融衆妙鳶飛魚躍極上¶
下之昭眀馬負&KR0027;呈發隂陽之靈秘臣等¶
依承真䕃詠賛昌期天地大徳曰生想洋¶
<pb:KR4d0473_SBCK_044-1b>¶
洋而圉圉文武萬邦爲憲咸肅肅以雝雝¶
碧海波澄瑶池仙下¶
　　　鮑王廟祈雪祝文¶
維神廟食兹土㡬千餘禩比嵗饑疫荐臻¶
户口耗絶意者降罰自天神不得以有請¶
也飛蝗蔽天神能相其穡事俾獲無害而¶
入冬以来陽不歛蔵雷電晝作月臨嘉臘¶
同雲之候迄莫有覩深竊懼之雪爲五榖¶
之精恊應以時則遺胤原隰者可以弭伏¶
民無疾疫春有東作千里之幸使者觀風¶
<pb:KR4d0473_SBCK_044-2a>¶
於此朝夕徯念神於斯民休戚彌重願力¶
闡明靈叶賛于山川錫以嘉瑞勿愆其期¶
以絶菑害益足以彰神之賜¶
　　　賀東嶽表¶
節應蒼龍紀岱宗之元祀雲舒彩鳯流阿¶
閣之祥光萬姓庭趨百靈弁㑹(中賀)恭惟¶
氣超混沌㓛運&KR0115;茫禀木帝之精仁施無¶
際悟谷神之藴道妙難名永孚于休必得¶
其夀臣等肅蠲瑶斚祗演琅凾望齊魯之¶
青葱天威彌近恨蓬瀛之拘縶肉翅難飛¶
<pb:KR4d0473_SBCK_044-2b>¶
　　　又(庚子嵗甲辰日)¶
陽徳鍾靈龍集式符扵天統昌辰紀瑞虹¶
流上合扵堯年五福錫民百神受職臣聞¶
至仁無極如嵗之春盛徳莫名惟天為大¶
故䏻彰施黼黻以盡人文之妙休養封殖¶
以成品類之和幽明相通顯微無間極際¶
蟠而均被亘今古以常新佳氣鬱葱神光¶
孚逹(中賀)恭惟位冠羣后㓛賛無為玉檢¶
金泥極昔王之潤色丹山赤水覧海國以¶
遨逰爰假青煒以諧寳典臣等傾心雲闕¶
<pb:KR4d0473_SBCK_044-3a>¶
注目霓旌呼萬嵗三莫侍鈞天之廣莫方¶
百里五徒推東魯之幅員¶
　　　又(是嵗三月十九日立夏)¶
瞻雲喬嶽叶盛徳之在春受暦清臺揆發¶
祥而維夏四方来賀六合同風(中賀)恭惟¶
樞紐隂陽權衡品物金穰玉燭以成三時¶
之和丹臺紫清以佐九皇之治雖真游之¶
無跡幸神御之有嚴光挾龍輿下琳宫而¶
布武燕分麟脯傅玉斚以流恩海觀塵清¶
城闉瑞靄臣等式循舊典庸展上儀大道¶
<pb:KR4d0473_SBCK_044-3b>¶
無言莫測絪緼之始人心不逺益窮肸蠁¶
之微¶
　　　又¶
天作髙山實尊魯甸位冠羣后兹為岱宗¶
良辰揆維莫之春多士仰思皇之祐(中賀)¶
恭惟受元氣始為萬物宗七十二君莫測¶
神庭之秘三千餘里有開日觀之祥睠兹¶
海壖實維侯服斥鹵竭魚鹽之利生聚紀¶
蠶麻之㓛民食每假於轉輸土俗猶存於¶
浮靡雨暘微戾伏臘遽乖敢因善頌之誠¶
<pb:KR4d0473_SBCK_044-4a>¶
庸致預祈之懇絳旂丹轂宻除疵癘之妖¶
紫府清都彌降簡穰之祉然後東皇太乙¶
錫宴鈞天夀宫神君追逰化國遹廣聦明¶
之聖懋昭長育之仁眷此有生施于無極¶
　　　又¶
時維莫春誕紀盛旦嵗行吉亥丕昭令辰¶
蒼龍宣長育之仁玉燭啓豐穰之瑞(中賀)¶
恭惟希夷道廣亭毒㓛深神化無方寸雲¶
合而甘澤溥精誠有感巖石固而積霤穿¶
臣等身囿海圻心傾日觀萬年永保降祥¶
<pb:KR4d0473_SBCK_044-4b>¶
敢擅扵斗牛大徳曰生衍夀益齊於箕翼¶
　　　東嶽殿上梁文¶
伏以海觀澄清聳神山之紫翠仙閭縹緲¶
靄雲闕之青紅光景常新規圖改舊伏惟¶
隂陽合徳髙明配天三宫空洞之游道無¶
不在六虚周流之妙用莫能窺睠兹海壖¶
古稱鉅鎮廉讓被先王之澤詩書敦故老¶
之風&KR0150;粟桑麻行恊三登之慶象犀珠玉¶
聿来重譯之邦神符黙契扵天心嘉貺式¶
資扵帝力洋洋在上蕩蕩無名雖兆祀之¶
<pb:KR4d0473_SBCK_044-5a>¶
苾芬愧掲䖍之庳隘今太守顧瞻下宇咨¶
度廣居&KR0027;卜既從鳩工斯集雕欒藻井峩¶
然金雀之棲玉階彤庭鬱若彩鸞之舞雲¶
光五色花氣千層誕揚仁惠之聲益廣循¶
良之政梓人之道類相敢愧裁成王者之¶
徳好生益申賛詠今兹榖旦庸畢偉㓛虹¶
梁初舉扵地中鳯輦疑從扵天下載色載¶
笑来宴来娭輙采歡謡少揚盛事¶
　抛梁東天雞午夜日輪紅風馬雲車歸¶
　　帝所丹臺紫府布皇風¶
<pb:KR4d0473_SBCK_044-5b>¶
　抛梁西江濶城廻細栁低簇騎共看紅¶
　　叱撥踏歌時聽白銅鞮¶
　抛梁南簇簇山光擁翠嵐蓂葉隂陽元¶
　　有凖蛙聲水旱不湏占¶
　抛梁北滄波不動平如席祥風甘露瑞¶
　　豐年大貝南金書絶域¶
　抛梁上仙藥未須承露掌絳宫神闕自¶
　　回環玉檢金繩空悵望¶
　抛梁下萬井春風樂皇化雕題交趾九¶
　　夷朝草笠黄冠八方蜡¶
<pb:KR4d0473_SBCK_044-6a>¶
<pb:KR4d0473_SBCK_044-7a>¶
取與而芸編復驗其勤勞至道無私積善¶
有慶某學拘鉛槧業保簮裳教子未能企¶
世科之必復傳家有託守先訓以丕承庸¶
展素忱式陳薄薦伏願祥光紛郁&KR0394;氣開¶
通孔蓋翠旌覧徳輝於九土虎符龍劵錫¶
慶澤於一門¶
　　　梓潼醮齋文¶
瑞靄層霄誕紀降靈之節誠傾魏闕有嚴¶
事帝之儀慶接九垓芳垂百世恭惟至仁¶
育物&KR0007;感闡幽受色筆夢寐之中睟容有¶
<pb:KR4d0473_SBCK_044-7b>¶
赫厠金牓銓衡之際嘉兆宻符允懐一經¶
教子之心適值大比興賢之嵗雖登崇有¶
數難以預祈然神化無方終期黙運伏願¶
祥光下燭飈馭恍臨桂籍書名願俟家氈¶
之復棘闈進步思成盆繭之抽詞盡意長¶
恩深感集¶
　　　宴交代鄧集賢致語¶
繡衣南國屢施白簡之威玉佩中朝允稱¶
金闈之彦惟姻好實侔扵兄弟廼交承永¶
紹扵雲仍愧乏&KR0076;歌式陳籩豆伏惟交代¶
<pb:KR4d0473_SBCK_044-8a>¶
集賢相公雲霄自致風月無邉給札玉堂¶
氣欲呑扵&KR0567;頴横經璧海坐嘗撤扵臯比¶
清言王謝之比肩妙畫鍾張之接踵與人¶
無競詎論鵬鷃之鉅纎處身以和不計鴈¶
鳬之&KR0031;乗京師之望君實洛社之慕堯夫¶
廟堂掄才㑹弁已同扵諸老巖壑動色拔¶
茅肯後於吾徒蓋将拄笏以看西山披裘¶
而傲北雪老子之興不淺先生之祝何如¶
特進宗師大真人㓜結文盟壮持道紀度¶
弱水之萬里騎氣而逰登紫微之九重步¶
<pb:KR4d0473_SBCK_044-8b>¶
虚以進謂孔老之同有自若晉鄭之焉依¶
避堂尊賢授粲禮客諸衆官或逺使絶域¶
或近職内銓俱精神磊落之英實羽翼賛¶
襄之士儀生彩鳯武接祥麟我翰林脩史¶
大夫針芥宻投金蘭久託候松階之日影¶
舊若塤箎踵蓬島之雲光今慙糠粃悟三¶
已之無愠知四休之當冝敢以心聲上陳¶
口號¶
婆娑老子倦東吴笑挹胥濤傲太湖坐使¶
千巖為几席䏻令萬籟作笙竽瀛洲法曲¶
<pb:KR4d0473_SBCK_044-9a>¶
行刋譜酒國長春莫計壺頼有嘉賔相勸¶
舞玉山蹔倒不須扶¶
　　　亡是公代聽雪主人宴客致語¶
疾病相扶持廼天倫之至理酒食召僚友¶
亦人道之常彛挹南斗以為漿夢鈞天而¶
廣奏熒煌接席醲郁陳歡清容處士素褐¶
癯儒青氈舊緒投簮逸海岸有古松流水¶
之心騎馬傍人門無冷炙殘盃之色困頓¶
扵爼豆&KR0076;歌之事沈淪扵醫藥卜筮之流¶
匪曰卑陬亦云曠逹喜愠既不形于色口¶
<pb:KR4d0473_SBCK_044-9b>¶
腹亦何累扵人聽雪主人出壑清氷臨風¶
玉樹陽和盎面士疑挟纊之恩冲粹積躬¶
衆美虚車之讓鼎烹而調衆口杯水以勝¶
萬言給月支風陋人間之腥腐屠龍膾鳯¶
窮天外之珍羞厥徳不回何恙弗已方将¶
肥羜以速諸父庸示等差&KR0102;袴以待有㓛¶
悉除僥覬芳筵縹緲雅集舒徐露堕三危¶
化逡巡之麴糵風號萬竅陳廣莫之笙竽¶
享若太牢澹如明水敢陳口號少賛神交¶
玉堂學士詫英豪濯濯天葩簇錦袍擬上¶
<pb:KR4d0473_SBCK_044-10a>¶
瑶池擘麟脯不将金帳飲羊羔長卿多病¶
縁消渇坡老長貧漫老饕從此青州化烏¶
有夢廻霜月冷如刀¶
　　　太虚道士劾清容子文¶
鑄金作象深垂饕餮之文索米為飢何異¶
侏儒之拙廼知芻豢之恱我口不如禮義¶
之根人心傳書染指之卑易著濡首之悔¶
詭稱聞道實曰費辭清容子山澤迂踈冰¶
霜傲睨乏燕頷虎頭之相初匪適時為牛¶
溲馬勃之才猶言蔵用徒禀薑桂之性殊¶
<pb:KR4d0473_SBCK_044-10b>¶
乏參术之和望佀木雞出語争疑其鐡石¶
癯如野鶴持身或近乎膏梁岐黄之問對¶
匪専元白之唱酬莫預已廢三餘之業獨¶
夸一藝之長隤其家聲耻莫甚矣同乎流¶
俗已實為之弗思尚口之凶猶見朶頥之¶
色昔茅容雞黍詎為設客之資而張翰鱸¶
蓴廼在還鄉之日捨飯䟽飲水之自得為¶
蒙袂輯屨之可憐不為盤飡固難免跨驢¶
之誚我有斗酒要當為得魚之懽幸前倨¶
而後恭姑小懲而大戒尚期深省以贖徃¶
<pb:KR4d0473_SBCK_044-11a>¶
愆¶
　　　涼州牧白羽乞致仕表¶
控扼喉衿粗謹揚清之節叨承掌握莫甦¶
中暍之民知見㡬而作之良致陳力不能¶
之請眀時匪棄小已實兢伏念山澤癯儒¶
江湖野性樊籠久困難自致扵雲騰邉幅¶
自修徒强追於時好心已忘於虚室手慵¶
炙扵權門勇不足以沉舟技莫施於秉翟¶
畏趙盾之日固曲盡其巧心憎元規之塵¶
終有慙於眯目羞踽踽凉凉之行鄙媛媛¶
<pb:KR4d0473_SBCK_044-11b>¶
姝姝之能謀乏知兵謬忝三軍之寄材非¶
補衮莫資四皓之成荷執中之從權俾持¶
麾而自效然而動静之道莫逃扵數代謝¶
之理亦維其時今者扶摇在空蓐收届候¶
羊角之哀已急鴻毛之順實先雖酒泉之¶
封相與絡聮而雪山之衝深惟扞格服不¶
衷而災也清有餘而簡之鄣面見人詎堪¶
寒士之誚翳身而舞不逃宛丘之譏况臣¶
翼蔽非長骨立早見久尸重寄深懼大何¶
同異之論方興終難徇習磷緇之瑕已露¶
<pb:KR4d0473_SBCK_044-12a>¶
必致投閑兹蓋伏遇某官八柄馭臣一時¶
講武治天下運諸掌式契古初繫一人謂¶
之風灼觀民志憐蓐席之舊物希箧笥之¶
厚恩動之斯和固己遂馳驅之微願揮之¶
不去誠有乖名節之大閑優哉香山之歸¶
凜矣杜郵之戮先猷儼在遺訓具存矧兹¶
蒲栁之姿惕若桑榆之景亟全末路㑭就¶
完人問温樹而不言深疑過謹開浴堂而¶
召對未忍自捐得請為期束装以俟¶
　　　答詔¶
<pb:KR4d0473_SBCK_044-12b>¶
式瞻天文俯察世道求賢自輔故建官以¶
廣其見聞使民以時故用人弗責其全&KR0497;¶
卿皎若眀月穆如清風早振儀于天朝晝¶
承問於温室盛秋守塞力丐散閑當宁念¶
㓛莫違雅素飾賁無咎持謙有終朕執中¶
而慊然卿爲計則得矣百年過&KR0169;要當從¶
佚老之歡萬物為銅行復俟秉鈞之用勿¶
云致事不我告猷可特授扶風公致仕擇¶
日降制(制凉州牧白羽謝表余因擬乞致/廬陵蕭静安作白羽扶風公致仕)¶
(批荅/仕表及)¶
<pb:KR4d0473_SBCK_044-13a>¶
　　　漢雲字説¶
雲漢之萌進於坤而踰於乾其昭然者隂¶
也隂何乗於陽乎天地之初至静而虚根¶
於隂矣隂者陽之先夫下而上者為升鶉¶
火之中隂之基也隂見而極陽始著明萬¶
物彚貞各返其生生而不已復歸于隂其¶
環無端其去無趾故曰體之者隂也用之¶
者陽也廬陵蕭道士字曰漢雲知所後先¶
引而明之道不逺人合性與神其道得矣¶
老氏之學捨是奚自庸俟而質諸¶
<pb:KR4d0473_SBCK_044-13b>¶
　　　張子敬字説¶
乾坤之用近取於人者必始於敬敬立則¶
誠始存聖人繫辭㫖且深矣自伊洛之説¶
行各希美名然徐察視履矜矜于外者猶¶
慊然于内豈果以為外飾哉余嘗聞中原¶
諸老言許文貞公教授諸生窮髪之北皆¶
負笈以請一聞善言有終身行而不倦者¶
是殆其至静未散先進禮樂之遺意子敬¶
居河西沉厚黙靖莫敢自暇内外交飬在¶
已治人悉本於是尚勉之哉¶
<pb:KR4d0473_SBCK_044-14a>¶
　　　史文振字説¶
丞相史忠武王以雄韜淵謀佐　上聖合¶
㝢縣㓛書鼎彛勲在琬琰厥子若孫章綬¶
承接至于雲仍罔有替墜時則有若今江¶
浙省管勾君勾稽知微謙謹保緒譬之巨¶
木蔽芾百里群柯交䕃條逹而不紊亦盛¶
矣哉一日以書抵余曰鐸受名于父兄而¶
字未之有竊有請焉嘗考文武之事不能¶
以兼而鐸焉則能以&KR0497;丞相之勲殫於武¶
事則今之振文事者繄後人是望敢字之¶
<pb:KR4d0473_SBCK_044-14b>¶
曰文振夫文非止於詞章而已縝宻而不¶
泄著而明翕然以成其聲也清以廉宣明¶
國家之盛俾後之人夷考世臣之系則必¶
曰允文允武罔俾専美於前代余於文振¶
實有望焉¶
　　　余孝友命名説¶
䆳古命名六相七輔莫得而詳也八愷八¶
元或得以有解焉是則命名之説其始於¶
周乎周之初猶未聞其説也申繻之言名¶
有五則夫今之問名者皆本於是私獨怪¶
<pb:KR4d0473_SBCK_044-15a>¶
夫世降而俗漓髙者希於聖卑者希於禄¶
余閲夫歴代之史傳獨漢為近古皆以一¶
字為則至於方術有所不足責徳命為義¶
則於東魯余君見之成王夫子之訓先儒¶
紬繹不能為言矣或者喋喋然為言其無¶
乃贅而不知非者與余君方力行以為本¶
因義以究其實是不在於吾徒之告異時¶
行脩於家庭顯於朝著願勉之哉㑭勿替¶
則得之矣¶
　　　平山説¶
<pb:KR4d0473_SBCK_044-15b>¶
唐僧一行陋周畿漢志之陿始定南北兩¶
戒而山川之肇源止伏一覧以盡可謂善¶
矣然而磅礴雄險隐然若有所限其支脉¶
連属猶屏蔽自衛焉睹所謂平山哉余嘗¶
出居庸上桑乾始識其衍迤之勢千里若¶
一方若布席圓若拱璧氈廬蔽空凝雲積¶
雪杳不察其髙下故其行者如升虗騎者¶
如凌風忘登頓之勞繇是逹于金山靡有¶
紀極而視兩戒之説倍蓯未足以議也王¶
侯設險以防國徳不勝不足以恃是則幽¶
<pb:KR4d0473_SBCK_044-16a>¶
州之北山不以險稱雄絶萬世朝九州以¶
凾諸夏豈峻極于天者非山之謂與在易¶
之象曰地中有山謙不言山在地中謂有¶
髙大之實蔵于地謙之象也余嘗聞洞庭¶
諸山跬步巖㟧謝君獨取其平焉久留京¶
師願至開平知盛世之廣洗耳目之固陋¶
歸于故里卧游以思登東山而小魯夫豈¶
虚言哉¶
　　　琴述贈黄依然¶
徃六十年錢塘楊司農以雅琴名于時有¶
<pb:KR4d0473_SBCK_044-16b>¶
客三衢毛敏仲嚴&KR0092;徐天民在門下朝夕¶
損益琴理刪潤别為一譜以其&KR0001;居曰紫¶
霞名焉自渡江来譜之可攷者曰閣譜曰¶
江西譜閣譜由宋太宗時漸廢至皇祐間¶
復入秘閣今世&KR0001;蔵金石圖畫之精善咸¶
謂閣本盖皆昔時袐閣&KR0001;庋而琴有閣譜¶
亦此義也方閣譜行時别譜存扵世良多¶
至大晟樂府證定益以閣譜為貴别譜復¶
不得入其學寖絶紹興時非入閣本者不¶
得待詔私相傳習媚熟整雅非有亡蹙僨¶
<pb:KR4d0473_SBCK_044-17a>¶
&KR0205;之意而兢兢然國小而弱百餘年間盖¶
可見矣曰江西者由閣而加詳焉其聲繁¶
以殺其按抑也皆别為義例秋風巫峽之¶
悲壯蘭臯洛浦之靚好将和而愈怨欲正¶
而愈反故凢騷人介士皆喜而争慕之謂¶
不若是不足以名琴也方楊氏譜行時二¶
譜漸廢不用或謂其聲與國亡相先後又¶
謂楊氏無所祖尤不當習噫楊司農匿前¶
人以自彰故所得譜皆不著本始其為今¶
世所議無可言余嘗習司農譜又數與徐¶
<pb:KR4d0473_SBCK_044-17b>¶
天民還徃知其聲非司農所能意創間以¶
問天民時天民誇詡猶司農也謾對焉終¶
不以悉余益深疑之而莫以㩀後悉得廣¶
陵張氏譜而加校焉則蔡氏五弄司農號¶
為精加紬繹皆張氏所載獨楊氏隱抵不¶
述耳今世琴調清商號為㝡多郭茂倩記¶
古樂府琴辭亦莫盛於清商杜佑氏叙論¶
雅樂謂楚漢舊聲猶傳於琴家蔡氏五弄¶
楚調四弄至唐猶存則今所謂五弄非楊¶
氏私製明甚議者悉去之不可也按廣陵¶
<pb:KR4d0473_SBCK_044-18a>¶
張氏名巖字肖翁嘉㤗間為叅預居霅時¶
嘗謂閣譜非雅聲於韓忠獻家得古譜復¶
從互市宻購與韓相合定為十五巻将鋟¶
于梓以預韓氏邉議罷去其客永嘉郭楚¶
望獨得之復别為調曲然大抵皆依蔡氏¶
聲為之者楚望死復以授劉志芳志芳之¶
傳愈尊而失其祖愈逺天民嘗言楊司農¶
與敏仲少年時亦習江西一日敏仲由山¶
中来始弄楚望商調司農驚且喜復以金¶
帛令天民受學志方故今紫霞獨言劉郭¶
<pb:KR4d0473_SBCK_044-18b>¶
而不言廣陵張氏傳授皆楊氏與其客自¶
私之蔽越有徐理氏與楊同時有奥音玉¶
譜一巻以進律鑒琴統入官其五弄與楊¶
氏亦無異晚與楊交楊亟重之益知楚漢¶
舊聲非楊氏所作余来京師見鼓琴者與¶
紹興所尚微近第重緩如寛厚長者余不¶
能以是説告之也黄君依然豫章太史之¶
裔以琴游公卿余未識之而余之嗜琴當¶
有同者故書其源緒以解夫今世之惑而¶
因以告之¶
<pb:KR4d0473_SBCK_044-19a>¶
　　　贈醫者陳生¶
鄞衣冠家為㝡盛閭里棟宇相接屬議醫¶
藥尤尚選擇輙考論其世又察其詞色温¶
謹涉于儒者始得進焉每視疾必先告以¶
虚實先後始筆簡牘議其月日以校輕重¶
有不如式者争詬病詆笑于時待之也良¶
厚而所謂醫者亦咸自愛重不敢妄試車¶
&KR0100;混合南土游宦居多中原人壤髙氣厚¶
所服餌率冝寒凉由是羣醫争視好尚迎¶
合間有奇中遂復以施于鄉黨十失其半¶
<pb:KR4d0473_SBCK_044-19b>¶
夫泥於古者非通論而强試其所不可吁¶
亦殆矣余官京師時遇南士之稍適於時¶
者服食嗜好茫不可分辨疑誠中州人也¶
節宣之不時亦復以攻導之法自治問者¶
未退已倉卒不復救輕千金之軀以夸&KR0365;¶
誠有罪猶諉曰是不通至於業醫捨風土¶
燥濕之宜以逐近利利未獲而害日以甚¶
吾不知其為何心也里中陳氏子某世為¶
醫祖父篤厚君子也力訓諸子讀古醫書¶
長子辨論開慱余每見之則曰醫不可以¶
<pb:KR4d0473_SBCK_044-20a>¶
泥古徇今則非矣又未㡬而死心每悼之¶
後二十年其孫復自立不墜余廼有言曰¶
夸言以為容非術之工也媚時以自售非¶
術之究也相其州里審其表裏神而行之¶
日踵于門者莫可禁雖嫉媢遏抑不足為¶
子懼朂哉以樹道何憂焉¶
　　　示羅道士¶
近世通南北謂吴中所習琴為浙譜其咎¶
在楊司農纉諱其所自譜首於嵇康四弄¶
韓忠獻家有之&KR0465;胄為平章遂以傳張&KR0153;¶
<pb:KR4d0473_SBCK_044-20b>¶
政其客永嘉郭楚望始紬繹之今人不察¶
百喙莫以觧精於琴者始知之北有完顔¶
夫人譜實宋太宗閣譜余㓜嘗學之其聲¶
數以繁完顔譜獨聲緩差異而裹聲良同¶
字本於右軍今而曰浙字琴本於蔡嵇今¶
而曰浙譜吁其孰能觧之玉笥羅道士大¶
章秀敏且文其㳺於藝也必求其極致傳¶
余操調嘗以幽逺冲寂之㫖語之當于其¶
心盖愈澹則人愈厭余将終老故山異日¶
大章能芒鞋以訪一倡三歎之遺尚有以¶
<pb:KR4d0473_SBCK_044-21a>¶
相告聲生於無形而悲愉感愕之跡畢具¶
古人之事於斯者豈徒然㢤因書以告之¶
　　　贈番昜筆工童生¶
咸淳間湖州筆工馮生製筆得截法圓不¶
至輭媚勁不至峭直一筆可作萬字馮生¶
死其弟若孫漸變家法然猶有韻度近世¶
子昻承㫖擅書名吴中筆工争進技庭下¶
率形製相類書不滿卷則已成秃翁盖毫¶
熟則易乏如脂韋之士寜復生氣子昂不¶
言其短将以為彼養生計来亰師劉自謙¶
<pb:KR4d0473_SBCK_044-21b>¶
編脩以番易童生筆為贈絶類玉山徐氏¶
舊製先正肅公平生惟用徐筆守番最久¶
徐氏妙法豈童生家世能傳之耶梔蠟粉¶
澤識者所哂譬如行車慎操其輈詭遇獲¶
十蔑有效矣右軍製筆法傳諸葛氏嘗作¶
右軍筆進栁誠懸栁不能用吾徒書記姓¶
名童生之哂甚於諸葛願勉之三吴専利¶
将却走以避峩峩清逺可用於朝審矣¶
<pb:KR4d0473_SBCK_044-22a>¶
¶
清容居士集巻第四十四¶
