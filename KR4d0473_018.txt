# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: LASTPB  <md:KR4d0473_SBCK_014-1a>
#+PROPERTY: JUAN 18

<md:KR4d0473_SBCK_017-19a>¶
<md:KR4d0473_SBCK_018-1a>¶
<pb:KR4d0473_WYG_018-1a>
欽定四庫全書
　清容居士集卷十八¶
　　　　　　　　　　　　　元　袁桷　撰
　　記¶
　　　慶元路鄞縣學記¶
粤昔授受緒絶空虚固陋之學淪於人心¶言理者人人
殊師記問者質而不化詞章¶篆刻决裂六藝糜爛而不
可救師儒有憂¶之據道徳性命之要毫分縷析鑿鑿乎
<pb:KR4d0473_WYG_018-1b>
其¶不可相紊也繇是士得以一其視聴皇王¶之道復興
於千數百年之後可謂盛矣¶世祖皇帝混同區夏崇學
校定國子學成<md:KR4d0473_SBCK_018-1b>¶憲皆東南儒先而朱文公所說咸取以
為¶經史模楷於是窮徼絶域中州萬里之内¶外悉家有
其書然而急近功者勦取其近¶佀以為口耳之實天人
禮樂損益消長切¶扵施為所宜精思而熟攷者一以為
凡近¶迂緩而不講至於修身養心或相背戾而¶不相佀
則緣飾儼黙望之莫有以窺其涘¶際夫明絶學以承先
<pb:KR4d0473_WYG_018-2a>
聖之統可謂難矣弊¶生於苟易守其說而湮其本將不
勝其弊¶載籍極博莫嚴於五經教人之法莫詳於<md:KR4d0473_SBCK_018-2a>¶三物
揚子雲云丘陵學山而不至於山惡¶夫畫也鄞舊有學
王文公安石為宰時延¶㑹稽杜先生醇教之學者輩出
至大二年¶郡大火學燬之主邑之學曰孔文雋董儒¶金
始建講堂禮殿未及完而去皇慶二年¶三衢姚熈載實
來是嵗¶天子下科舉詔同知郡事吴郡張侯某顧¶瞻陋
蕪首曰其何以稱¶上意迺率郡官而助之邑令梅君遇
<pb:KR4d0473_WYG_018-2b>
春丞¶簿龎君滋范君祐咸曰吾長扵是兹役曷<md:KR4d0473_SBCK_018-2b>¶可逭嚴
工庀程戒𨽻業者咸輸以佐閱二¶年夫子像成侑從有
叙門廡庖廋塗雘繚¶繞之屬堅宻精粲學宫之制完且
具矣姚¶君迺曰鄞號多士昉杜先生宜作先賢祠¶以祀
鄞士之興其自今始乎嘗謂學校宫¶室殿謁循行風俗
之使者未嘗不督厲修¶繕獨教法未定雖聰明自任猶
不敢髙下¶以議今明詔四出郡侯首創其原姚君¶又能
推本前人尊師之㫖深有所寓桷雖¶官朝廷因姚君之
<pb:KR4d0473_WYG_018-3a>
請知張侯之美遂以<md:KR4d0473_SBCK_018-3a>¶學校之弊首叙其說庶㡬吾里秀
士强敏¶自修詢考耆哲篤行於顯微内外之實文¶質交
資上承詳延將以復乎昔時之盛則¶姚君之闡微其意
深矣庸刻於石願有以¶俟焉¶
　　　鄮山書院記¶
粤若古儒先各以方國所尊祭於學社自¶漢而降定孔
子祀餘悉徹廢今百年來始¶有事于先師其居邑講習
治官㳺衍之地¶崇闡相望或者病焉夫氣流六虚神而
<pb:KR4d0473_WYG_018-3b>
存<md:KR4d0473_SBCK_018-3b>¶之聚者易推逺者難窮聲音笑貌之感若¶將企焉如
弗及者理有在也合吴越楚蜀¶之地咸尊以師惟朱文
公¶世祖皇帝一海㝢定胄子學取文公訓註¶為學制郡
縣益遵守而祀於江南者復得¶推衍大徳二年四明趙
夀家儒科慨然請¶於朝曰伊吾祖鄂州善待從文公㳺
今¶天子興是學願割田别居以祠而名曰鄮¶山事甫下
趙氏即世七年三山林徳載氏¶奉命祇事屋毁弗稱旋
辟田没不可問覈<md:KR4d0473_SBCK_018-4a>¶故整圯實完實成奠薦齋明陟降儼
<pb:KR4d0473_WYG_018-4a>
肅賔¶老佐祭侯伯合餕又三年㑭繫其事於石¶俾桷曰
維我四明薦紳先生辨釋著微實¶相表裏源同流分塗
殊轍一合私而惡異¶標榜之弊也炳然㝷訓理何外焉
學以殖¶身徳以敦本斯道立矣執空說以為證弊¶不勝
舉惟性與道匪言是夸桷懼兹久願¶相與勉焉林君精
敏慎修宜展於世文公¶之學不墜審由是也大徳丁未
春後學袁¶桷記<md:KR4d0473_SBCK_018-4b>¶　　　鄞縣興造記
<pb:KR4d0473_WYG_018-4b>
鄞為縣延亘三百里環山帶江西為沃區¶其民盡地利
近東瀦為湖土廣而俗雜逐¶島嶼魚鹽之利出沒於海
上嵗千百數林¶藪川澤之隷於鄞者不假於外故號為
劇¶邑邑復輔城以居尤為難治縣上事郡署¶曲直縱舍
承指意一不得便輒指擿辱撓¶闗臨相通縣勢始振後
凡為縣者率用是¶自治而民益困矣大徳七年師府始
移鎮¶控扼水陸衆曰郡有二府縣益不可理八<md:KR4d0473_SBCK_018-5a>¶年真定
盧廷信氏丞于兹推勤服廉沈㫁¶静修罪䟽於囹訟辤
<pb:KR4d0473_WYG_018-5a>
於庭朞月而郡侯尊¶焉大府任焉它邑之讞咸質以定
旁郡之¶賕悉檄以正顧瞻四周令主簿是謀先時¶縣燬
經始陿庳不足廣迺撤而新鳩材于¶山負者以競輸役
於徒民以不病首於臺¶門㕔堂亭廡凡五十餘楹智周
而勞簡¶噦然以深翼然以容謁者趨者視聴易慮¶於是
耆艾讙然以謡曰伊丞之來吾民不¶知吏屩既荒吾民
相忘彼庭開明維丞之<md:KR4d0473_SBCK_018-5b>¶平雍雍其堂富民恐傷有亭是
休思賢悠¶悠丞之戾止勿譁以喜後兮今兮維今是¶佀咸
<pb:KR4d0473_WYG_018-5b>
謂桷嘗職太史筆削無避溢遂不得¶讓役始扵乙巳之
十月越明年成丞¶嘗為行掾中書有吏能令長忻都次
為東¶平周汝弼氏簿澄江朱申氏也余愛其成¶紀以示
後俾知鄞為可治大徳十年十二¶月曰袁桷記¶
　　　西洛書院記¶
河南薛公遵先君子之命建義學於永寧<md:KR4d0473_SBCK_018-6a>¶矣龍頭山
有故跡焉蒼崖嶄然宋元祐中¶天台羅適正之大刻其
上曰洛書錫禹之¶地正之安定胡先生門人善水利所
<pb:KR4d0473_WYG_018-6a>
至通¶陂埭屯田之美按地志永寧併長水縣長¶水東臨
洛川記傳云洛書所出今龍頭山¶新立禹祠而薛公仰
止亦近得請於朝¶為書院遂更其名曰西洛且㑭夫後
人知¶禹洛書之誠有自粤昔九疇垂象示文夸¶誣相矜
祖緯襲符漢世明經之士汨扵休¶咎莫窺其真厯千餘
年儒先大興闡天人<md:KR4d0473_SBCK_018-6b>¶之袐方圓相通正學以眀然同黨
之說勝¶一以為已是一以為傳授數精理湮皇極¶之建
卒無以大通民有恒性君師作之以¶修以綏如彼北辰
<pb:KR4d0473_WYG_018-6b>
樞紐運行内静若動莫¶窮其化凡厥有生極迺固有性
者為聖復¶者為賢作而新之維后是訓庸保其極則¶民
永以乂保極者民作極者君運而制諸¶若兀之在握輪
之在御皆聴命於我孰先¶後焉孰終始焉四時萬化之理
繇是而備¶謂之攸叙夫豈捨已而隨彼也昔大禹佐<md:KR4d0473_SBCK_018-7a>¶理
水土攸平君臣交修抑亦有定制洛為¶天下中碩儒訓
傳家有其書慎厚遜讓猶¶有先王之遺風陞西洛之堂
者當慨然以¶思謹其執中將見夫作人如新之驗由鄉
<pb:KR4d0473_WYG_018-7a>
而達於邦國勵之翼之示諸於掌皇極之¶訓其效可成
也薛公名友諒温宻有文今¶為翰林直學士推先志之
私淑焕而廣之¶為屋凡若干楹又將延師以教後之學
者¶而屬筆於桷故以昔之所聞者著為之記¶
　　　建城夫子廟堂記<md:KR4d0473_SBCK_018-7b>¶景城縣東南三十里有故城焉曰建城漢¶為中水縣地
金大定中以其地北臨滹沱¶南薄御河徙縣於今所二
水交流名之曰¶交河焉皇慶元年保定王君領縣簿事
<pb:KR4d0473_WYG_018-7b>
循¶河故堤水落冬月先期率民以補其缺頽¶霖雨時至
則因其防而巡督之河不横流¶政簡民佚觀風省俗聿
來於兹望其井屋¶聮屬誠阜且康於是士林之秀曰劉
國芝¶耆老韓昌等言曰建城舊有先聖廟城址¶日圯而
廟莫敢廢在昔許文簡公安仁嘗<md:KR4d0473_SBCK_018-8a>¶撤而新之未幾金亡
居室燬蕩而獨巋然¶以存至元戊子國芝之父禎遂易
扵文簡¶公之故居以詔於里士絃誦之聲家至而¶日化
矣王君周旋里門念崇而新之於是¶治書侍御史張侯
<pb:KR4d0473_WYG_018-8a>
完以書來曰吾里夫子¶廟易代有存許劉儒先作新之
志子盍廣¶諸敢以楮幣若干為里人勸於是下令輯¶工
奠方闡基表植巷道庭宇邃嚴以丹以¶塗論講有堂㳺
息有廡明年率其儒生落¶而祀之迺介刑部員外郎葉
蘇君㑭志其<md:KR4d0473_SBCK_018-8b>¶事粤自塾庠序學之制不明而士無所於¶
學州縣有學率嵗時奠祭貿貿道途謹修¶其故常於造
士乎何有成周之學備四代¶而畿内為序十有二為庠
三百左右之塾¶復不預焉噫先正教學之興何其盛也
<pb:KR4d0473_WYG_018-8b>
學¶必釋菜於先師虞庠為鄉學有堂有序得¶行釋菜之
禮記禮者之言也釋菜於廟則¶自魏晉始也遵古之學
從今之禮損益之¶變不亦可乎且鄉校不毁鄭人美之今¶
天子下詔明鄉里選舉之法建城之學者<md:KR4d0473_SBCK_018-9a>¶由是而陞司
徒者將皆敦讓重厚敏者謹¶其藝能恂恂于于仰止昔
賢舉不絶書而¶王君化民成俗之美庶得以傳於後王
君¶以習國語始為樞宻院從事名某治縣有¶法類是¶
　　　封龍山書院重修記
<pb:KR4d0473_WYG_018-9a>
世祖皇帝以盛徳深仁正位纂圖越二年¶始立翰林院
真定李文正公首以碩徳耆¶夀俊召為翰林學士未幾
告老以歸隠於¶封龍山封龍在恒山之陽公㓜侍東平
府<md:KR4d0473_SBCK_018-9b>¶君受業焉地舊有書院兵革蹂躪公拮据¶盡力以成
之故其居朝廷也食息不忘¶兹山¶天子察憫其志㑭食
致政之祿以終老於¶是公作新斯文逺近之士咸秀出
暨公下¶世踰二十年其從公而顯者曰史忠武公¶諸子
曰杠曰(闕/)曰杞曰煇廉訪使荆㓜紀¶集賢學士焦養直廉
<pb:KR4d0473_WYG_018-9b>
訪僉事張翼宣撫崔¶某其餘贊成均授鄉里名不能悉
數而真¶定之學者升公之堂拜公之像未嘗不肅<md:KR4d0473_SBCK_018-10a>¶容以
増逺想也皇慶二年其曽孫慎言為¶翰林屬¶仁宗有詔
省掾用儒士擢入佐左司院中¶選都事僉曰李文正公
為翰林肇端其曾¶孫宜以居未㡬拜監察御史而於封
龍也¶惓惓悉如公之志嵗久蕪漶不治徃至治¶元年為
司農屬時請於司農符下其道㢘¶訪丹漆木甓悉撤以
新御史有言曰繼述¶志事子孫所謹我先公之為兹也
<pb:KR4d0473_WYG_018-10a>
實將以¶佐國家之盛願子記之桷曰致太平經<md:KR4d0473_SBCK_018-10b>¶濟之道
章句佔畢不能以盡也文正公恬¶扵進取率躬以化其
鄉耄至而辭祿徳之¶本也導掖其秀民仁之至也其徒
卒昌扵¶時孰不曰文正公所作成也今遺書具存¶在扵
書院者宜究其委源考三代之所以¶長秦漢之所以失
反躬以思平治之道如¶指諸掌將反覆以陳於上李氏
世守家法¶則書院永永代有嘉譽其繕修也益廣扵¶
今曰矣本末具前記不再書
<pb:KR4d0473_WYG_018-10b>
　　　慶元路醫學記<md:KR4d0473_SBCK_018-11a>¶醫之書作於上古乎後人猶疑焉隂陽氣¶運之說與易
書禮相脗合蟲魚草木之精¶詳扵詩尤近之然其辭義
奥古卒莫能通¶曉非專治者不能也先王知之始為之
師¶以教之後復立學以長之生人之本繇是¶備矣至元壬
辰濟南陳公祥為肅政廉訪¶副使來四明遵詔㫖立醫
學學成甫十¶有八年燬焉其地近市狹紊咸病展事鄞¶
縣西有故主簿㕔事基及傍近地蕪礫不¶治於是故授
<pb:KR4d0473_WYG_018-11a>
徐君源道等請於郡遷以廣<md:KR4d0473_SBCK_018-11b>¶之迺斤其舊地得財若干
以治土木郡侯¶完顔公首為之勸推官賀某贊補其役
𨽻¶於醫籍者胥率錢以輔之逾年而學完殿¶廡翼成軒
闊深静㑹予自京師還里屬¶記其事余㓜嘗聞長老言
鄉里多名醫皆¶修謹退讓呐呐然若不勝衣察脉視色必¶
原扵井谷經絡之微眇調製湯液必通乎¶風土之宜甘
辛燥濕内外相為表裏者悉¶參取扵經傳故其術百不
一失懷疑審問¶求正扵勝已無忌悻之謬道同而氣和
<pb:KR4d0473_WYG_018-11b>
相<md:KR4d0473_SBCK_018-12a>¶遜以禮相處以義而昔時公卿家激厲奬¶與之道又
能使盡其術而無愧噫亦盛矣¶今皇宇恢廓五方士民
參雜乎州里拘¶而不達將不勝其弊率焉以僥倖懼其
深¶有所失也徐君世儒醫教授是邦今二十¶餘年重静
而不撓昔之所聞徐君深知之¶廣¶天子好生之徳諄諄
然語之使後之學者¶誦其書母執一以自滿虚心遜志
復昔時¶之長厚不幸罹於疾病將得盡其順受無<md:KR4d0473_SBCK_018-12b>¶夭閼
之害則徐君之教不亦闡乎余歸田¶里尚幸而有見也
<pb:KR4d0473_WYG_018-12a>
　　　白石書院記¶
釋奠先聖先師定著於祀典而鄉社之所¶宜祭皆廢不
舉宋初肇建四書院釋奠釋¶菜之禮悉遵令甲若鄭𤣥
所言髙堂生毛¶公制氏之徒皆不得專祭僅列扵從祀
濂¶洛之說行於是先賢之祠競立首扵其鄉¶復推其居
官游歴之地甚者謂其觀風宣¶化雖其足跡之所不至
亦當有祠夫古不<md:KR4d0473_SBCK_018-13a>¶墓祭謂其神專於其居室也又曰不
歆非¶類謂懼其瀆而不正也今郡縣朱文公祠¶㝡廣各
<pb:KR4d0473_WYG_018-12b>
慕恱胥勸終莫能有病之者繇是¶空巖海嶼屹然巋立
而入仕者借是以為¶資歴何先賢祠祀先後盛衰之不
同也朱¶文公之髙弟曰黄文肅公天下尊之曰勉¶齋先
生其學以持敬為先探微鉤深以極¶夫操履之實懼其
守之不專則蚤夜以思¶歛其粹精絶其枝蔓正誼明道
見於經濟¶故其臨川漢陽之政惓惓於征繕獄訟而<md:KR4d0473_SBCK_018-13b>¶論
者始不敢以儒為侮守邊議戎衆皆咎¶時宰用非所宜
而公益得以攄其素講事¶至而不懼政成而不迫是則
<pb:KR4d0473_WYG_018-13a>
儒者之效惟¶先生足以及之先生嘗曰吾於江東之友¶
得三人焉曰李敬子胡伯量蔡元思時廣¶信之儒先劉
君養浩盖獲登其門朝夕習¶益悉以先生之指授者為
標準寳慶元年¶入太學舍法成淳祐七年授寧國府教
授¶後進之士從劉君者無虚日相地於白石¶山為精舍
以處學者祥刑使者建安蔡公<md:KR4d0473_SBCK_018-14a>¶抗扁之曰白石書院蔡
公之於文肅皆文¶公之門人從劉君者悉稱為白石先
生天¶運合一白石之子也嘗安輯其齋廡因曰先君之
<pb:KR4d0473_WYG_018-13b>
承先師曷敢墜替誦聲屨武益廣其舊後¶為湖廣儒學
副提舉以殁有子曰光&KR0167;慨¶然曰大父師友之傳不可
以不垂乆逺文¶公祠遍江南祠文公則文肅道得以尊
久¶遂買田築宫中為禮殿書院之制悉備殿¶北立文公
祠以文肅侑食後立大父祠繇¶是傳授之㫖益信所𨽻
有司上其事於中<md:KR4d0473_SBCK_018-14b>¶書省省允其言始定置山長入選調
既成¶㑭桷書始末著於石章噫文肅文公之忠¶臣也疑
者補之異者同之不以一時之辨¶争而立其黨與見於
<pb:KR4d0473_WYG_018-14a>
成書故其匡輔之功¶若文公之於程子今之尊文肅者
能若是¶斯得矣光今為史院編修官敏達知治體¶文肅
之學是誠有望焉者也¶
　　　昌國州重修學記¶
青社韓侯莅是州踰年顧瞻學宫頽圯曰¶至喟然嘆曰
化民成俗必自學始爰相厥<md:KR4d0473_SBCK_018-15a>¶攸鉤稽負逋治其島租墾
其閒田究整是¶先泰定元年十月甲子役興用工二千
有¶八百計緍錢二千有五百匠石曰食之費¶則諸生欣
<pb:KR4d0473_WYG_018-14b>
輸以佐扵是殿堂門廡齋庖池¶徑咸得備具謂桷繇翰
苑歸㑭記其事桷¶甞聞之先儒以明理為綱領譏詆漢
唐不¶少假濂洛之說盛行誠敬忠恕毫分縷析¶一以體
用知行槩而申之繇是髫齓之童¶悉能誦習髙視闊步
轉相傳授禮樂刑政¶之具獄訟兵甲之實悉有所不講
哆口避<md:KR4d0473_SBCK_018-15b>¶席謝非所急言詞之不工則曰吾何以華¶藻為
哉考覈之不精則曰吾何以援据為¶哉吾唯理是先唯
一是貫科舉承踵駸駸¶乎魏晉之清談疆宇之南北不
<pb:KR4d0473_WYG_018-15a>
接乎視聽¶馴致社亡求其授命死事率非昔時言性¶理
之士後之學者寧勿置論而循其故習¶者哉昌國惟四
明海中州士之興起自紹¶熈始著樓宣獻公袁正獻公
楊文元公尚¶書深寧王公嘗記其建學論堂之本始揚¶
雄有言曰百川學海而至於海善喻者也<md:KR4d0473_SBCK_018-16a>¶首之以訓詁
之精次及夫名物度數之宻¶由小成至於大成非積年
不能以至周官¶鄉三物之教詎止執一而以為傳道之
要¶殆不可也委流安行由蹇而達訖歸於海¶學之功也
<pb:KR4d0473_WYG_018-15b>
侯名摶字仲舉既興其學迺復¶儒役以為大比之勸學
之士子寧不自勵¶敢執筆以俟是役也州之長某州同
知黄¶棟孫判官張信吏目陳益學正孫恕皆叶¶贊其事
泰定二年二月癸卯具官袁桷記¶
　　　昌國州醫學記<md:KR4d0473_SBCK_018-16b>¶醫之道即夫人身以備三才其說與易箕¶疇詩禮相表
裏亦大矣哉盖昔之君師聰¶明神聖因夫五行以寓於
五常之形氣致¶坎離之用以合其隂陽推其運行以齊
<pb:KR4d0473_WYG_018-16a>
夫¶寒暑考九州風土之宜别温凉燥濕之髙¶下蟲魚草木
纎悉備具非博習廣聞者不¶能也至於七情既發之偏必
求其中以返¶於正皆吾儒傳心之極論有察於聲氣臭¶味
之眇忽考之於遺書受之於家庭積歲¶年不能以竟而掌
政令者從是稽其醫事<md:KR4d0473_SBCK_018-17a>¶以制廪禄是則寧有夭閼疵癘之
憾也哉¶南北地氣有大不同而為之醫者各執已¶論近者
急於好尚而恣縱不能商度十失¶五六誠可罪也秦漢之
主卒望海求不死¶藥藥詎能令不死盖其空巖絶島磅礴
<pb:KR4d0473_WYG_018-16b>
於¶巨浸之際絶囂塵接雲霧靈根異草得地¶氣之正方
外隱士時採其竒絶精良以療¶治輒竒中而功倍今所謂海
上方皆其苖¶裔而昔之集方論者復蒐類於蛟龍之窟¶穴
海於天地間號㝡鉅焉得以有遺也昌<md:KR4d0473_SBCK_018-17b>¶國為州四履皆海
至元二十九年始立三¶皇祠綿蕝不稱韓侯治儒學既竟
復莅醫¶學兹曷以奉揭䖍廣其故址而二倍之泰¶定元年
冬十月正殿成復立論堂翼以東¶西前為儀門外為神門
廊廡有序祠象儼¶赫首以圭租勸民胥成不三月咸樂以
<pb:KR4d0473_WYG_018-17a>
助¶復遵詔㫖為恵民藥局工既畢書來㑭¶書其事於石
桷嘗謂疾痛疴癢切於吾身¶者猶民之身也民困魚鹽
侯能紓之儒病¶徴科侯能復之既憂其生又懼其罹扵
疾<md:KR4d0473_SBCK_018-18a>¶病使夫習為醫者講肄以精其術故余歴¶叙醫家者
流其學實難三聖之書昭然具¶存反覆紬繹皆得以完
其生是侯仁政之¶本愈逺而愈不可忘也¶
　　　定海縣重修記¶
定海為縣自昔號重地鎮遏戍守異於它¶所南受諸蕃
<pb:KR4d0473_WYG_018-17b>
絶域之颿舶東控島夷不庭¶之邦商賈舟楫噴薄出沒
據㑹濟勝實東¶南之竒觀也¶皇元考圖受貢益倍於異
代信使香幣渡<md:KR4d0473_SBCK_018-18b>¶海嵗不絶縣令將迎曰疲於供事視公
宇¶若傳舍嵗益圯剥至治二年忻都君始莅¶事曰吾受¶
天子命長邑扵是失撫字則奚以仕嵗適¶大歉徴租扵
民將不勝逋負計嵗所入一¶萬有竒遂覈其實止輸竒
於官鹽賦嵗不¶登民益以困卒請而蠲若干嚴飭官驛
置¶𨽻人以候過客而復其役久而曰吾將治¶所居以聳
<pb:KR4d0473_WYG_018-18a>
民視瞻一撤以新為楹五十餘¶瓴甓木石丹漆箭鐡皆
堅緻可永久教諭<md:KR4d0473_SBCK_018-19a>¶蔣君昭先列其行事㑭為記余謂治
縣莫¶先於宜民承上意而不鳴其疾苦甚者増¶羡以求
媚善譽乎何有縣當水陸之衝輒¶黙計嵗月得觧職即
謝去植仆舉弊終其¶身未能也若是則忻都君之行事
汲汲慕¶古將有以大其所為夫豈苟計目前之功¶效者
㦲余特記其興造使來者有攷蔣君¶所述多善政不復
著推其所為舉綱以遺¶目盖可知矣是役也尹曹敏中
<pb:KR4d0473_WYG_018-18b>
主簿薛炳¶悉力贊治故迄用有成<md:KR4d0473_SBCK_018-19b>¶　　　新建鄞縣尉廰記¶
郡治絶江其地名甬東吴王居甬句為古¶浹口號甬江
在今海濵海達於江入扵奉¶化西釃於餘姚縈紆回曲
綿亘百餘里鄞¶為縣分東西以浮梁為界東之民習網
罟¶魚鹽以自業其地膏沃有湖可以灌浸率¶不善墾治
春至輒率其子弟文身櫂歌出¶没扵海島伺危薄險對
面成姦宄憲令昭¶著至死有所不避尉以廵督為職自
<pb:KR4d0473_WYG_018-19a>
宋雍¶熈間置尉治扵彼盖重其地以鎮遏迄今<md:KR4d0473_SBCK_018-20a>¶數百年
游手益夥捕繫無虚日廨燬於兵¶踰五十年尉率其兵
徒随所寓無常地訊¶録之所不具扵觀瞻莫格其非而
任益以¶困矣至治三年廬陵周君一䕫來視故址¶曰吾
不可不自重首為外門復為廨門中¶建㕔事挾以賔榮
輔以吏舍後設燕居以¶休其勞清流匯池花木列植周
繚塗雘皆¶足以支永久吏有言者曰尉職在察盗囹¶圄
不立奚尉之為兹土之民俗弊已久鹺¶禁之嚴莫窮其
<pb:KR4d0473_WYG_018-19b>
窟穴朝夕胠發纍纍旁午<md:KR4d0473_SBCK_018-20b>¶不有以居將曷能以有處尉
笑曰道徳齊¶禮夫子之訓也獄市無擾相國之言也閱¶
數月獄以空告於是輿人有言曰尉之申¶申非取異以
求新塞其姦慆養其淳真彼¶疇鱗鱗良苗氲氲尉之去
兮將以告夫後¶之人役始扵泰定元年秋八月成於二
年¶之二月郡人具官袁桷記¶
　　　浙東廉訪司重建澄清堂記¶
國家肇置肅政廉訪司浙之東以婺女為¶緫治而行部
<pb:KR4d0473_WYG_018-20a>
使者凡六人讞審殿黜循歴<md:KR4d0473_SBCK_018-21a>¶於六郡總治之使二人坐
鎮於婺六郡嵗¶終必以其成牘歸子總治定其可否以
上¶於御史臺持綜覈之實執與奪之柄厥任¶實不輕矣
夫以輿地之廣貢賦之夥¶天子不能以自治必假扵守
令焉守令不¶能以公其心又假扵耳目焉以重其寄大¶
其居室聳其視瞻廉逺堂髙非直為觀美¶也聴事之所
繇唐歴宋嵗久頽剥不治至¶治二年中奉大夫馬公為
使於是邦顧瞻¶改容曰兹不可不為先務邦之耄倪亦
<pb:KR4d0473_WYG_018-20b>
曰<md:KR4d0473_SBCK_018-21b>¶兹實聴政之本扵是郡請於中書行省計¶郡餘財以
為匠費崇其堂隍稍北以構柱¶甓孔新庭廡邃宻名之
曰澄清復為燕居¶之室於其後曰迎華觀經始扵是年
之九¶月明年五月告成中奉拜湖廣行省叅知¶政事以
去資善大夫思蘭公甫至則曰中¶奉公之恵後若是宜
紀其事未幾拜南臺¶中丞資政大夫岳烈公繼為使亦
曰是誠¶不可軼於是僉命桷為之記中奉資政嘗¶牧於
吾鄉皆得而接識往㑹中奉公於<md:KR4d0473_SBCK_018-22a>¶京師謂余曰民之多
<pb:KR4d0473_WYG_018-21a>
寃繇循行者不盡其¶辭吾往浙東將使六郡之疴癢亦
切扵吾¶身後聞其所行果有所不避資政公廉而¶守正
牧民如已子遺愛於四明人能言之¶中丞公得見於㑹
通河議論氷雪以刺劾¶為已任是則三公之行事深有
合夫至公¶之論抑又聞之事患有所不明知而不有¶所
舉藉藉於道塗之民口不可以防也苟¶明矣不少恕焉
則法舉而徳不足以化今¶使者五人皆遴選在位於以
見<md:KR4d0473_SBCK_018-22b>¶聖上振整之初政登斯堂也則相與講習¶見扵施設
<pb:KR4d0473_WYG_018-21b>
不薾以避不苛以求陽喣隂肅¶吏民率服胥保恵以承
於上其治豈不偉¶哉夫志同議同任事同七郡之民孰
不鼓¶舞以嚌詠太平之盛桷舊職太史慕前賢¶壁記警
戒之實因以謏聞而為之辭¶
　　　明逺堂記¶
澄清堂成紀興繕之本末矣叅政馬公奉¶聖天子明詔
廵行江浙復至婺女見其燕¶居之堂舊曰迎華觀者而
更其名曰明逺<md:KR4d0473_SBCK_018-23a>¶取其切於觀風之道副使馬公經歴祖
<pb:KR4d0473_WYG_018-22a>
君¶冕復求記於余於是屬筆為之辭曰今夫¶七郡之黜
劾悉萃於澄清吏抱其牘鴈鶩¶以進卒不敢妄議其可
否將求其生欲重¶其罰情皆不能以得也精思以究必
退省¶焉以品節之事窘扵一庭而智足以見萬¶里古之
善馭吏者不泥於法律不事扵朱¶墨故其革姦警饕無
言而化成必有其本¶也在昔聖人明目達聰百僚在官
定扵三¶載之考績夫豈有他哉維東浙負山聮海<md:KR4d0473_SBCK_018-23b>¶風俗
不一强者雜諼詐柔者率罷軟撫摩¶之道各有攸處登
<pb:KR4d0473_WYG_018-22b>
斯堂也必攝齊肅容悉¶議其所宜行退於燕居申申夭
夭燭照數¶計考七郡之幽隱如指諸掌名之曰明逺¶孰
曰不宜今叅政公之按行非家至而户¶到也是則明逺
之㫖講之熟矣則凡後之¶來者益得以省察俾勿壞泰
定三年四月¶丁丑具官袁桷記¶
　　　新修司獄司記¶
國朝肇置司獄司専以掌守囚禁職卑而<md:KR4d0473_SBCK_018-24a>¶勞猥為其官
常憒憒不得志浮湛坐曹日¶數嵗月希善代謁吏部者
<pb:KR4d0473_WYG_018-23a>
每請託求免注¶繇是視為傳舍狴犴之不修桎梏之不
整¶所至皆是憲部審决亦有所不暇及簡漏¶相仍其勢
然也永嘉林君龍澤之來守是¶官也曰吾不可不自振
考其成牘剔疑擿¶姦重者上憲府輕者白郡守多有所
變易¶罪以不寃囚民宜之久之曰獄不可不繕¶營至大
二年獄既燬支敝植仆僅存其制¶於是除地撤瓦築堂
三楹曰平恕堂後燕<md:KR4d0473_SBCK_018-24b>¶室曰種徳左右翼軒環以吏廡迺
築髙門¶迺闢圜土養疾有堂奉神有祠繚以瓦垣¶浚以
<pb:KR4d0473_WYG_018-23b>
甘井取足備具各中繩墨盖先之以¶已俸而官若民迺
悉為之助不旬月而告¶成噫亦難矣昔人言不卑小官
扵林君見¶之州縣疑獄郡輒以委林君揣情以求其¶生
量事以正其罪羣吏抱案詣庭下無虚¶日是則林君之
果能令官大也書曰典獄¶非訖于威惟訖于富若是則寧
有私謁者¶乎余直集賢林君時為掾史處事立具今<md:KR4d0473_SBCK_018-25a>¶覩
其政績顯白足可稱道庸紀嵗月是役¶也興於某年某
月成扵某年某月泰定三¶年嵗在丙寅郡人具官袁桷
<pb:KR4d0473_WYG_018-24a>
記¶
　　　慈溪縣興造記¶
泰定二年冬十一月保定孫公楫循行四¶明至於慈溪
覩其縣治壯麗整宻咨嗟徘¶徊詢諸縣人邑長為誰咸
曰此昔烏忠顯¶之所成也忠顯為縣首治董孝子祠以
化¶俗次修孔子廟三皇祠曰儒以長民醫以¶養民又治
社壇嚴其齋宿以謹水旱迺曰<md:KR4d0473_SBCK_018-25b>¶迎詔禮賔兹不可不䖍
傳驛休息宜慎其¶寒燠興繕既畢始曰吾亦得以廣居
<pb:KR4d0473_WYG_018-24b>
於是¶矣語未終孫公曰是誠可紀載扵是命進¶士翁心
傳為圖俾桷為之記聴事五楹髙¶其前三楹焉堂曰清
清淳化中尹張叔達¶璽書之所褒因其名而築之者也
挾以吏¶舍厨湢獄室縣門鼓樓前後有序縣治之¶後有
小湖湖之中為洲花竹四列風蓮水¶柳暎翳繚繞為亭
以庥其居有四曰思政¶佐治以察民隱也曰柳意勝覽
以樂其神<md:KR4d0473_SBCK_018-26a>¶觀也圖既畢復言忠顯之政墾萊輯亡役¶不
病扵民去其姦饕以為政本今其去十¶有三年思如一
<pb:KR4d0473_WYG_018-25a>
日而其繕營足以支永久¶扵是有驗噫今之為縣嘗患
夫土豪之控¶持也其始也利以誘之終三年更徴需歛¶
散一聴其命户稅更易拱手莫與之抗甚¶者為之囊槖
可哀也已孫公之來兹邑也¶其亦有所感表去尹之美
亦將以警夫來¶者余昔在太史觀循吏之實書以示後
忠¶顯不求名而名自至孫公之為使者夫豈<md:KR4d0473_SBCK_018-26b>¶計目前以
為黜陟哉始忠顯之滌篆也漫¶不可考謹視之實秭歸
縣印言扵攸司而¶更正之其精覈率類是則凡今之為
<pb:KR4d0473_WYG_018-25b>
縣者¶廣使者之用心以成其政績桷雖老尚當¶記之泰
定二年嵗在乙丑冬十有二月甲¶午郡人具官袁桷記¶
　　　定海縣學藏書記¶
定海為縣南接蠻島汪洋數千里食息可¶至厥今號為
重屯四方語言咿嚘侏離交¶衢旁午褒衣儒冠見者訾
議考諸郡乗惟<md:KR4d0473_SBCK_018-27a>¶沈端憲一人嗣後接武猶班班可考泰
定¶二年春某官始來為令迺曰縣固有學學¶必聚書冥
行空言講習何補武城絃歌先¶聖是取進鄉小民首於
<pb:KR4d0473_WYG_018-26a>
文辭其必自聚書¶始迺與主簿龎君首捐俸資復命教
諭汪¶宗江出學粟㑭儒職樊惟肖胡驥繇杭置¶經史若
干卷又諭學之耆老曰經以窮理¶史以究成敗廣聞修
辭惟子集是宜是亦¶不可缺復得若干卷將刻石列目
以示永¶久謁記扵余念昔在殿廬見令尹之兄<md:KR4d0473_SBCK_018-27b>¶在廡下
察其儀貌莊肅知非凡近後果為¶進士第一見令尹于
國學儀端語温審其¶頡頏萃於一門今兹掌其邑尤以
教學為¶已任抑嘗聞之聚書非難寶書為難校官¶之不
<pb:KR4d0473_WYG_018-26b>
職悉資以奉權貴甚者竊其故籍挾¶之以逃其㝡甚者
漫漶散落一不挂眼三¶者之病比比皆是今刻於石將
杜其漸後¶之來者寧得不自勉乎¶
　　　慶元路重修先聖廟記¶
河南郭候視郡事之初首定役法郡民日<md:KR4d0473_SBCK_018-28a>¶困鹺事旬月
按覈數嘗不登郭侯知其奸¶利迺言曰病在私商潜轉
輸其所贏餘卒¶不入公籍民病不可藥也於是罷賈區
分¶四廂俾總之鱐醢豉脯各趨其時視計口¶之授畧相
<pb:KR4d0473_WYG_018-27a>
等復竦然曰吾職司學校兹曷¶可少緩督大小學謹授
業斥其偽冒以其¶餘粟大修孔子廟扵是進郡博士陸
晉之¶學正録胡某毛某而言曰漢文翁立學歴¶唐宋
幾二千年猶完緻君等知其故乎少¶間曰教在不墜其
不廢在繕修迺曰若殿<md:KR4d0473_SBCK_018-28b>¶若儀門風雨剥圯在丹雘先聖
崇嚴列祀¶肅雝在作繪定章服在禮象又曰講有堂¶書
有樓吾亦曷敢後姑徐徐為之吾願㑭¶是邦服習仁義
秀乂林立遣詣王朝將¶自兹始桷繇禁署歸里凡三年
<pb:KR4d0473_WYG_018-27b>
愛中和樂¶職之詩首為詩以咏贊侯名郁字文卿所¶至
官以興學為本詩曰¶
茫茫海甸聿仁義邦圭組積榮失其敦厖¶嵗亦云徂夸
侈則降維侯之來靡瘼不知¶曰維泮宫風化攸基竦其
具瞻象神之儀<md:KR4d0473_SBCK_018-29a>¶藻井繪櫨絢分承式降陟有嚴是奉是
翼¶匪土木之工職教攸則瞻彼㦸門有飛戾¶止斯翬煌
煌五采屬纚鏘鍠八音粲曰在¶耳嗟爾後生無媮以誕
無逸豫伴奐遵我¶侯度以靖以獻奉璋有峩伊侯之願
<pb:KR4d0473_WYG_018-28a>
　　　鄞縣學興造記¶
延祐元年桷記鄞學之興造矣甫一紀職¶鄞學者括蒼
林君傳以事狀來言昔之經¶度踰扵舊址廩入不給故
其結構塗塈缺¶焉未周鄞之尹曰阮君周翰治縣未幾
有<md:KR4d0473_SBCK_018-29b>¶恪殿謁首以興繕為急割俸以勵儒生於¶是歩履有
甓繚繞有墉礱以宻石華以堊¶丹象設有嚴講席齋廬
足以稱絃誦而從¶祀一百有五悉易以塑合儒先之宜
祀者¶為祠以庥少間曰既完矣盍廣教以振士¶類立小
<pb:KR4d0473_WYG_018-28b>
學師二人而増弟子員凡五十人¶泰定三年二月朔告
成復命桷記維鄞自¶王文公延杜先生以君師為端本
故後之¶繼承經術淵懿蹇蹇大節見扵史傳者凡¶數公
衣冠日隆微近功利而懐忠抱徳盛<md:KR4d0473_SBCK_018-30b>¶扵乾道淳熙之際
遺言正學傳扵今猶未¶泯周翰之先公嘗分刺是邦厖
眉褒衣諸¶老森立盖嘗極尊賢之禮矣今兹作新亦¶將
有意夫斯道考問徳業吾猶以為有在¶也周翰名申之
池陽人林君字以道非怠¶其職以苟度者扵是乎見魯
<pb:KR4d0473_WYG_018-29a>
公修宫形扵¶歌頌系以詩曰¶
維鄞之峯煌煌金精其江縈紆挾城以行¶磅礴元化孕
兹羣英其英伊何鬰彼瑚璉¶不戚施以求是則是憲發
其精忠匪石可<md:KR4d0473_SBCK_018-31a>¶轉曰尹之來庭誥是遵顧瞻廟廷風墮
雨¶昬土金丹漆有炳其文宫既完矣失教則¶缺循循子
佩自今以始罔敢越以道氏林¶葺搆揭揭杜先之訓百
世服膺有失其猷¶將夸誕是興凡升論堂戰兢以承¶
　
<pb:KR4d0473_WYG_018-29b>
　
　
　
　
　
　
　
　清容居士集卷十八
