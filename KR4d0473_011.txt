# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:38.479332
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0402-011淸容居士集-卷第十一.
<pb:KR4d0473_SBCK_011-1a>¶
清容居士集卷第十一¶
　律詩(七言)¶
　　　過揚州憶昔六首¶
令威化鶴千年返列子御風旬日游已信¶
銷沉同此意莫將寂歴起清愁江流今古¶
空陳迹山色有無知幾秋赫赫當年成厎¶
事斜陽眀㓕隠滄洲¶
漢東之&KR0038;古随州一老昻蔵死即休黒髮¶
虎頭真骨相青春麈尾闘風流人言謝傅¶
為朝鎮誰信鍾儀作楚囚浩蕩乾坤納今¶
<pb:KR4d0473_SBCK_011-1b>¶
古好將汗簡寫千秋¶
空遺蒸壤白如銀不見當年指畫因髙視¶
漢庭無出右清談洛學竟成真極知羽扇¶
為癡具更恨烏衣是偶人六合車書端有¶
意百年荆棘已生春¶
蕭蕭凍雨濕旌旄猶著殷紅舊戰&KR0129;金盌¶
昔聞歸馬埒牙牌誰肯信龍韜樓頭換箭¶
鼓聲急堂上傳盃歌韻髙到底姦雄有真¶
態木綿菴畔鬼車號¶
連檣米艦接江湄鞭撻東南力已疲虚籍¶
<pb:KR4d0473_SBCK_011-2a>¶
漸成藩鎮侈辟書時被廟堂移清風號野¶
黄蘆浄亂雨傳更畫角悲從此甲兵端不¶
用書生有味老清時¶
四城賦擬張衡麗十鑑書同賈誼哀(公有/四城)¶
(賦江東/十鑒)腹裏春秋納雲夢案頭今古起風¶
雷青衫不受折腰辱(舊尉慈溪為郡/守厲文翁劾去)白眼¶
豈知徒步回(乙亥間/道歸里)舟泊城南更回首寒¶
風吹淚下天台(此詩屬胡/懷寧三省)¶
　　　觀物¶
黄河不信從天下濟水那知有伏流自古¶
<pb:KR4d0473_SBCK_011-2b>¶
乾坤合神化空將簡牘費㝠摉張華博物¶
身終死鄒衍談天舌竟休我亦從今銷綺¶
語春風碧眼玩沙鷗¶
　　　客中端午簡善之¶
海城紅憶石榴新海子空看芍藥春節物¶
佀憐游宦客風埃終媿醒吟人已無蒲酒¶
澆清恨那用蘭湯浣素塵健羡南坊鄧供¶
奉團欒圍坐笑歌頻¶
　　　再次韻¶
尚憶山城節序新榴花疑是十分春田園¶
<pb:KR4d0473_SBCK_011-3a>¶
䖏䖏祠蠶祖(浙間以端午/祠蚕㝎絲價)門户家家插艾¶
人可怪詩書成白眼却從車馬識紅塵思¶
家那佀携家樂尊酒招邀莫厭頻¶
　　　次韻酬王叅議¶
槐隂散髪亭亭午花影持盃拍拍春佳節¶
擬酬懷古意清風不礙笑雲人光隂滿眼¶
消黄妳世事忘言煑緑塵相望江湖知已¶
久相親杖屨莫嫌頻¶
　　　玊堂合歡花初開鄭潜昭率同院¶
　　　賦詩次韻¶
<pb:KR4d0473_SBCK_011-3b>¶
一樹髙花冠玉堂知時舒卷欲雲翔馬嘶¶
不動游纓聳雉尾初開翠扇張舊渴未湏¶
餐玉屑嘉名端合紀青裳雲䆫霧冷文書¶
静留&KR0145;餘清散逺香(崔豹古今注青裳一/名合歡今但名合歡)¶
(而青裳之/名不著)¶
笑壓春菲緑滿堂翩翩清暑獨髙翔錦雞¶
朝日&KR0127;霞吐彩鳯舒雲宻翠張中散舍傍¶
銷緑綺婕妤扇底泣黄裳芭蕉可是無情¶
思一展随風不觧香¶
風流一老笑烘堂觧佩看花欲共翔夜露¶
<pb:KR4d0473_SBCK_011-4a>¶
未晞歸翼歛朝陽初旭怒髯張霧䆫不用¶
青綾&KR0013;天闕誰縫緑縹裳朱槿黄葵效開¶
歛争妍那得有清香¶
　　　次韻鄭應奉苦雨¶
漏天有術那&KR0014;&KR0024;息壤無功不願豐漠漠¶
雲隂來委羽昏昏水氣接垂虹(吳門水/菑尤甚)車¶
塵已逐油&KR0378;黒龍火渾疑野燒紅萬里乗¶
除同此意相看咄咄且書空¶
　　　觀閑閑齋紅梅次蘇公姿字韻四¶
　　　首¶
<pb:KR4d0473_SBCK_011-4b>¶
莫恨飛瓊花信遲相看氷雪已芳時蘂珠¶
霞&KR0024;春風面蕚緑雲&KR0271;旭日姿骨相未湏¶
嫌火色精神真欲傲氷肌何人瀟洒紅綾¶
裏巧暈輕煤畫折枝¶
臘底飛霙瑞已遲天將絳雪報清時施朱¶
可是良工手&KR0024;衮端歸大雅姿溜溜温泉¶
傳賜浴斑斑辱井愧淪肌閉門已覺寒如¶
許迴首江南竹外枝¶
雲閤香温睡覺遲不堪殘角曉鐘時玊妃¶
瓊屑難為從青女鉛華敢弄姿可怪鮫綃¶
<pb:KR4d0473_SBCK_011-5a>¶
能幻色誰將猩血解填肌團團佀就迴文¶
錦薄暮凝愁上翠枝¶
筆底氷清落句遲花神已報艷陽時疎眀¶
不作顛狂夢嫵媚猶存諫諍姿酒力衝寒¶
端著臉枕痕破曉欲侵肌道人不愛人間¶
色乞&KR0145;初開第一枝¶
　　　夀善之¶
二月栁青春滿枝十分蕉葉不湏辭黒頭¶
政謝赤松子碧眼故憐黄口兒玊井蟾蜍¶
吞暗浪錦&KR0129;蛺蝶舞游絲雲䆫松暝文書¶
<pb:KR4d0473_SBCK_011-5b>¶
静蚤晚行修野外儀¶
　　　次韻仲章游長春¶
積翠中天下土昏坡陁深䖏轉金門松間¶
不遇釆芝客雲裏空憐打麥村華表鶴歸¶
城已換滄洲人去栁空存髙堂靈骨疑金¶
鏁應許重游得細論¶
八極端能合寸眸丹梯危盡覺身浮手持¶
玉笛誰為贈背負青天我獨游山影西來¶
疑駐馬雲光南去佀輕鷗人間底用重廻¶
首樂極無愁果有愁¶
<pb:KR4d0473_SBCK_011-6a>¶
　　　次韻仲章舟中思南湖¶
緑隂濃䖏彩毫揮忽憶春殘理棹歸約略¶
晚花圍錦幄招邀稚筍試斑衣長年客影¶
如雲度五月湖光佀雪飛從此清林供笑¶
傲莫看迴鴈損天機¶
　　　再次韻¶
到手清觴不用揮滿川㠶影逐風歸花前¶
自憶堂前竹道上重看身上衣虚牝鳴秋¶
通澗急伏雌驚曉隔林飛還家絶勝從游¶
樂只恐雲䆫趣㫁機¶
<pb:KR4d0473_SBCK_011-6b>¶
倦客慵將麈尾揮倚篷日日聴催歸澄波¶
自映烏紗帽小雨深憐白紵衣花徑春殘¶
人獨立松林雲冷鶴孤飛相思此地今如¶
許萬里重迴且息機¶
　　　次韻仲章過彭城¶
山影涵青簇簇來周遭城角漸低回梁分¶
曲直雙龍下水合縱横萬馬廻鑄冶已銷¶
游子俠登樓誰負謫仙才凄&KR0765;正字寒如¶
許萬疊蒼雲鎖翠苔¶
　　　仲章詩律大進數日道中論詩亦¶
<pb:KR4d0473_SBCK_011-7a>¶
　　　頗相合復次前韻以勉之¶
氣摩屈賈欲平揮格律論詩要有歸石髓¶
定成千嵗乳藕絲空綴五銖衣寒原草盡¶
蒼鷹攫&KR0765;月松隂白鶴飛從此窮河天已¶
近還家何用詫支機¶
　　　仲章詩律已入唐人風調而下語¶
　　　猶未馴妥殆類禪人過橋斷橋之¶
　　　意近世學者類有此失仲章徳業¶
　　　逺大當不若是此殆其弄翰也次¶
　　　韻¶
<pb:KR4d0473_SBCK_011-7b>¶
落落懸河巧發揮盤渦洄洑竟東歸苦心¶
欲寄千年簡妙語誰傳半夜衣野馬㓛名¶
甘却走雕蟲翰墨愧横飛多言要是平生¶
累瞪目相忘杜徳機¶
玉色横陳羽扇揮江湖邂逅佀忘歸終憐¶
古調難為瑟誰信天香不染衣汀草弄妍¶
成背怨山雞照影惜分飛鮫人雨夜珠成¶
滴清曉知裁第幾機¶
平生俗客手曾揮愛子清新欲倦歸北闕¶
正鳴蒼玉佩南湖空製芰荷衣麒麟瑞世¶
<pb:KR4d0473_SBCK_011-8a>¶
非闗走鵰鶚呈空不為飛薄宦政湏成吏¶
隠莫將奔逐墮危機¶
　　　舟中將次淮南行&KR0167;叙别而仲章¶
　　　歸程可還家作端午次韻述情¶
曽憶登舟送客揮艱難何事獨南歸楚郷¶
水暖沈菰黍江國雲深潤葛衣坡筍緑迎¶
馴鹿過海榴紅駐小鶯飛笑顔已極誰為¶
語絶倒無嫌佀陸機¶
　　　中秋次韻貴白¶
桂子香飄露濕巾廣寒疑使月為賔流螢¶
<pb:KR4d0473_SBCK_011-8b>¶
不受十分釆過鴈真成一㸃塵吹徹梅花¶
天外思飲殘竹葉夢中身靈河自有乗槎¶
便擬轉神山閱爛銀¶
　　　&KR0009;王叅議¶
輞川新樹緑勻勻睡起慵軒岸葛巾穿石¶
飬魚廻小隠盈缸醸秫&KR0024;長春胷蔵醫&KR0038;¶
三年艾天與傳家一角麟蒼狗白雲今已¶
定不應談笑卷經綸¶
玊堂文杏合歡枝共&KR0003;僊翁賦有詩日暮¶
團團空翡翠雨寒㸃㸃自燕脂塗鴉舊詔¶
<pb:KR4d0473_SBCK_011-9a>¶
追遺事揮麈清談&KR0024;雅詞千古襟期誰與¶
共相親那得勝相思¶
　　　泊支家口望瓠山僅一舍復&KR0009;¶
天平水闊鴈參差下有髙人坐不移懸榻¶
定知延孺子汎舟無柰佀徽之晴雲滿塢¶
開新畫落月穿梁想令姿眼底憐才誰復¶
近裹糧端擬話心期¶
　　　次韻應徳茂寒食見懷¶
寒食光隂君莫游亂花羞别古枝頭山家¶
𧖟浴雨穿屋海步魚腥浪蹴舟楊栁飛時¶
<pb:KR4d0473_SBCK_011-9b>¶
疑是老杜鵑啼䖏不縁愁詩来未盡相思¶
意刁斗寒清月過樓¶
　　　次韻史猷父春游夜歸¶
留&KR0145;餘春伴白頭落花如雪翠如流提壺¶
不用頻沽酒垂栁偏能獨繫舟過兩月開¶
雲母障隔湖燈映水晶毬還家已覺衣裳¶
冷遥聴鐘聲是竹洲¶
　　　戯贈黄仲正¶
好花不受丹青鑄碧眼難將白黒分萬里¶
宛駒出龍種十年野鶴異雞羣知卿未盡¶
<pb:KR4d0473_SBCK_011-10a>¶
才難數酌我毋多酒易醺午夜池塘有新¶
夢好將色筆寫春雲¶
　　　再用韻荅仲正¶
愛子十年燈火勤相看不惜錦機分飛花¶
映水空憐色去鴈出雲終念羣一寸春霏¶
生逺思五更清夢了殘醺詩来&KR0541;覺秋濤¶
衮海嶼青飛片片雲¶
　　　泊彭城復懷黄樓¶
黄樓髙下復誰識白塔短長應得知萬里¶
風煙歸傑作百年雨露起深思文章自昔¶
<pb:KR4d0473_SBCK_011-10b>¶
為時忌翰墨于今作世師從此江湖掩篷¶
去碧雲斜日数游絲¶
　　　泗水¶
泗水青於古蔚藍因依碧藻浄相涵逰魚¶
細數心空羨活火新烹舌自甘可怪然犀¶
望牛渚底煩斬虎觸蛟潭清湍混混歸滄¶
海不惜臨流涴舊衫¶
　　　歌風臺¶
長安葅醢恣猖狂頭白翻思守四方不悟¶
宫中由吕氏却憂身後有吳王老翁後嗣¶
<pb:KR4d0473_SBCK_011-11a>¶
真癡弱逰子故郷空慨慷千古英雄多此¶
意荒臺清淺水微茫¶
　　　清眀¶
水落渾黄風晦㝠不知節物是清眀道旁¶
新塜悲歡盡栁下長亭聚散輕門静鞦韆¶
歸燕逐沙寒笭箵過魚驚河南禁酒河陽¶
飲醉醒相看總有情¶
　　　宜逺樓¶
紫翠光中擁翠鬟分眀倒影落西山逰塵¶
自逐鍾聲去過雨能將月色還萬里闗河¶
<pb:KR4d0473_SBCK_011-11b>¶
新勝槩一天星斗舊躋攀絶憐想像空題¶
詠後㑹應湏共倚闌¶
　　　李學士畫壁初成席上分韻得毫¶
　　　字¶
春樹纎穠隠碧桃秋山磊落湧銀濤天邉¶
雨露歸青障物外煙霞入素毫有客支笻¶
臨水徑何人解珮憶蘭臯滄洲景物供題¶
品准擬淋漓奪錦&KR0129;¶
　　　次韻危公逺道士(驪塘族孫與/予為年家)¶
筆勢翩翩千丈坡一天清逺佩飛霞金莖¶
<pb:KR4d0473_SBCK_011-12a>¶
欲採珠宫露鐵箭能敲玊璧砂人物滄洲¶
憐我輩氷霜喬木擅君家百年此意知誰¶
㑹相視無言眼倍花¶
閉門積雪擁平坡誰把餘醺散綺霞掛瀑¶
觧裁天外練熬波竟化海中砂機心着物¶
那成語句眼論詩合到家從此相親勝相¶
望不妨渇墨醉成花¶
　　　再次韻¶
家世清聲起諫坡江湖邂逅忽披霞新姿¶
正佀三眠栁妙語能為九轉砂杯寫黄封¶
<pb:KR4d0473_SBCK_011-12b>¶
来禁道䆫留白醉近仙家慇懃懸榻何時¶
下準擬寒空詠雪花¶
朱顔氷雪暎瑶坡清曉朝陽漱碧霞神目¶
豈堪容玉屑聖胎端可化金砂碧桃有實¶
誰為種𤣥鶴無心莫問家可怪春風滿詞¶
筆硯池頻與滌氷花¶
　　　游城南次韻陳玉峯¶
市橋水㫁緑交加簇騎隃尋䖏士家坐聴¶
蟲聲行木葉卧看雲影落簷花清晨釆露¶
筠籠重薄暮沽春烏帽斜一徑寒英端手¶
<pb:KR4d0473_SBCK_011-13a>¶
種好烹晴緑代煎茶¶
　　　送真定任生¶
束髮從戎天外萍還家何事&KR0003;飄零花前¶
秉燭頭疑黒馬上看書眼倍青𠋣劒獨憐¶
今古月吹笳時憶短長亭故人烏府頻相¶
問一笑惟尋𩀱玉瓶¶
　　　次韻史&KR0098;叟殘菊¶
白鴈西風幾夕陽故園牢落是它郷獨憐¶
夀客三秋晚不受玄神一夜霜曉沐緩垂¶
蒼玉珮晚粧愁帶紫羅囊凝香深院誰消¶
<pb:KR4d0473_SBCK_011-13b>¶
得時許飛瓊㸃額黄¶
　　　次韻元復初簡危公逺¶
客舍光隂幾驛亭天邉白日轉重溟擬將¶
竹葉留春住共慰杏花隨雨零鶯入上林¶
貪翠蕚鶴旋華頂傲青㝠十年道舊元文¶
學為笑無心佀水萍¶
　　　蔡逢原編&KR0113;婦翁夀八十¶
堂堂經學古儒風三世相傳八十翁靈夀¶
杖扶雲兩屐延年水飲月雙瞳閑逢好客¶
猶花下倦憶前朝佀夢中閭社從今誇盛¶
<pb:KR4d0473_SBCK_011-14a>¶
集重行彩袖舞杯空¶
　　　次韻陳無我題石䆫故居¶
煙雨歸來别有春支頤曽作笑雲人還家¶
未信三千里拂石今看第幾塵往事黄梁¶
方就枕多情白髮竟沾巾故園未覺秋容¶
淡留取孤香次第新¶
　　　夜别俞生¶
半秋歸夢常繚繞三十六雷煙樹重(所居/山名)¶
(台人謂山/髙䖏為雷)欲别秪看今夜月無眠更聴五¶
更鐘青帘出市橋邉路白鴈連天海上峯¶
<pb:KR4d0473_SBCK_011-14b>¶
聞道還家有新樂不妨雲榻臥髙舂¶
　　　次韻正旦㑹朝¶
閶闔春迴旭日鮮花光摇曳珮僊僊金蓮¶
漏下催初刻玊筍班齊祝萬年香擁衮龍¶
開黼座風迴笙鶴舞鈞天朝元法曲誰傳¶
得歸醉蓬莱話日邉¶
　　　送山人還江南¶
白鴈南來愛朔風掉頭我亦一枝笻澄江¶
去浪疑奔馬古澗歸雲佀伏龍釣石水移¶
黄葉滿丹爐煙冷碧苔封從今不説人間¶
<pb:KR4d0473_SBCK_011-15a>¶
事更上岧嶤第幾重¶
　　　次韻田師孟詠牡丹¶
積翠瑶亰玊作層笑餐承露議誰勝腰寛¶
佀稱黄金重心巧終憐刻楮能蜀客錦機¶
流水浣茅僊丹鼎彩雲騰道人香色都忘¶
却月落空闌始一凭¶
交枝風動碧層層揮手芳塵謝不勝解帶¶
暮雲真韻勝歛襟午日是驕能&KR0145;青嫓白¶
憐雕鏤抱紫迴黄合變騰宫錦競傳新拾¶
得沉香停檻喚誰凭¶
<pb:KR4d0473_SBCK_011-15b>¶
紫府淵淵十二層濃春如酒力初勝苦心¶
佀怨鮫綃薄敏手難誇羯鼓能雨立無言¶
慙委靡地行何術可超騰雲䆫烏几誰消¶
得時許飛瓊月下凭¶
　　　次韻師孟西曹即事兼簡子貞儀¶
　　　曹二首(時議定/律令)¶
盛世昭眀復古初掃除弊事獨温舒牛毛¶
置令心徒褊鳥跡遺文體本疎齊相避堂¶
憐獄市鄭人鑄鼎泣刑書晝簾一度薰風¶
曲欲寫琴心愧不如¶
<pb:KR4d0473_SBCK_011-16a>¶
蕭疎門巷落花初楊栁隂中指望舒辨拙¶
莫窮三耳妄塵深坐見二毛疎覆蕉得鹿¶
非真夢㸃筆成蠅豈誤書慷慨聴君人物¶
論雕蟲我亦陋相如¶
　　　次韻贈峩眉侯道士築宫江陵¶
白苧藤冠自在身獨看潭影認清真還丹¶
已化千年雪玩易重尋太古春楚觀江流¶
通白帝蜀山雲氣接青神㝠鴻南北疑無¶
跡萬里乗風問世人¶
　　　次韻陳貴白中秋見懷¶
<pb:KR4d0473_SBCK_011-16b>¶
玊人海上振衣来一曲清商鐵笛裁碎露¶
晶熒疑水立横雲缺落佀山頽卯君端有¶
鎔銀術西帝慙無斫桂才往嵗相思江北¶
路夜闌曽上望郷臺¶
　　　次韻鄭景尹詠梅十首¶
笑壓羣芳雪霽吟㸃粧詞筆&KR0024;春林衝風¶
曳白疑含笑暎日抽黄轉苦心䥫石横陳¶
羣羽避氷霜獨立二毛深阿戎故是調羮¶
種可為閑情淚滿襟¶
醉倚孤根散髮吟他年鼎鼐出園林黄&KR0161;¶
<pb:KR4d0473_SBCK_011-17a>¶
雅相非凢種白靣清談豈素心湖月歌殘¶
銀燭冷湘雲弄罷玉龍深踈眀可是無春¶
思角曉霜清整翠&KR0109;¶
幽人為愛水邊吟雪滿踈籬月滿林䰟冷¶
不知荘叟化神清難撓楚王心寒蜂戀蜜¶
須猶綴霜蠣含&KR0308;色轉深千古湘纍詎無¶
意廣騷從此酹靈&KR0109;¶
手提色筆朗飛吟雲佩衝寒入寳林雅操¶
獨髙淹海角微陽&KR0004;動識天心鏤氷嘗巧¶
機猶淺切玉疑神用始深回首羣芳半麤¶
<pb:KR4d0473_SBCK_011-17b>¶
俗倚風三嗅為開&KR0109;¶
回首白頭悲故吟清愁萬疊起雲林東君¶
宻注非無意北客相逢訝有心絳闕雲低¶
珠蘂迸碧潭風定玊徽深色香要是人間¶
世更上凌虚始散&KR0109;¶
萬里相逢得放吟醉揩雙目傲瓊林龍沙¶
慘澹明妃怨漁笛凄清䖏士心餐玊佀嫌¶
𤣥圃冷笑雲應喜翠微深何人更作江南¶
句翻使兒曺競挽&KR0109;¶
欲看南雪倚簷吟㸃檢春風第一林天與¶
<pb:KR4d0473_SBCK_011-18a>¶
陽和誰借力晚持精白轉虚心氷蠶半蜕¶
眉猶濕凍蠟初銷淚漸深夜半花神應有¶
語覆觴從此斷袢襟¶
梳風帶雨為渠吟揮手唐昌陋鶴林壯髮¶
初生齊暎額童顔已就静齋心野蠶成繭¶
輪囷富玊兔抽毫刻畫深莫遣風姨强攘¶
&KR0209;故教月姊與聨襟¶
十分深酌十分吟烏帽枝笻故繞林月下¶
無言疑背面水邉獨立佀傷心珠成蠟鳳¶
王郎巧笙徹青鸞帝子深嵗晚自知誰與¶
<pb:KR4d0473_SBCK_011-18b>¶
伴風篁摇影互交襟¶
參殘霜急尚孤吟恍恍神游古蹛林四皓¶
局殘惟一色三郎鼓罷了無心珠游䥫網¶
青琅&KR0243;苔&KR0024;虬枝壞衲深擬把鸞膠固青¶
蔕未湏殘雪墮衣襟¶
　　　贈潘山人(夢中得前二/句因續之)¶
布韈青鞋今已矣看山舊眼碧深深空憐¶
石馬駐荒塜不見金魚飛翠岑地鏡有書¶
穿石乳土圭何術候天心行年七十足稱¶
老牛臥前坡為指尋¶
<pb:KR4d0473_SBCK_011-19a>¶
　　　次韻景尹酴醿二首¶
光隂風雨短長亭花到春餘倍有情翠蔓¶
倚松超直幹錦江縁酒錫嘉名蛻蛟纒影¶
青雲聳么鳳啼芳新雨輕白面郎君休翦¶
綵好將椽筆賦西京¶
不將名字博西&KR0765;留&KR0145;餘春在一觴當扆¶
珠衣迎面立曲房寶靨捧心裝碧雲一色¶
行眀月翠幄千層護夕陽揮手朱殷空爛¶
熳敢將清思寄幽凰¶
　　　可久齋二首¶
<pb:KR4d0473_SBCK_011-19b>¶
虚室心源百尺澄深深龜息養空清一川¶
鷗鷺古儀表四海弟兄真性情璧玉誰人¶
傳至樸鏞鍾何䖏問希聲芒鞋直訪苕溪¶
上雪透梅枝闘月眀¶
三十六宫春不老何人月窟重推陳亭亭¶
倚蓋浮空碧匝匝空輪颺素塵郢客詞工¶
端自苦海翁機息可相親支頥擬問庖犧¶
易笑指靈蓍佀有神¶
　　　送長洲江都史¶
官曺無事日提壺一榻深眀晝倚梧稻&KR0521;¶
<pb:KR4d0473_SBCK_011-20a>¶
水低歌拍拍蓴鱸秋冷夢蘧蘧長年簿領¶
慚錐子晚嵗生涯羨木奴千里布㠶歸思¶
好鴈聲伊軋起菰蒲¶
　　　昌上人游亰師欲言禪林弊事甫¶
　　　入國門若使之去者昌余里人㓜¶
　　　嵗留吳東郡遺老及潁秀自異者¶
　　　多䖏其地以余所識聞若承天了¶
　　　天平恩穹隆林開元茂皆可依止¶
　　　遂各一詩以問訊虎丘永從游尤¶
　　　久聞其謝世末為一章以悼¶
<pb:KR4d0473_SBCK_011-20b>¶
人說江湖少舊僧懸崖深掛一枝藤採苓¶
欲取千年魄擊石曽烹六月氷天上星辰¶
端歴歴胷中樓閣自層層相逢止説前朝¶
事知是松源第四燈¶
青鞋髙掛天平璧指㸃雲門三兩峯禪榻¶
已容黄葉覆詩瓢從把碧苔封曉風殘月¶
千村櫓細雨疎煙隔水舂我向亰塵疑老¶
盡吳山清淺越山濃¶
獨木山寮不出門一瓶一鉢送朝昏巖迷¶
鳥跡千崖泣松吼龍吟萬壑奔掩息端如¶
<pb:KR4d0473_SBCK_011-21a>¶
雞抱子愛閑屢見竹生孫海門月落寒潮¶
急凖擬乗槎與共論¶
玊几峯頭第一枝老禪吃吃我深知曽將¶
鐵杵敲氷骨佀怪鉛刀割宻脾法外無心¶
猶涉解句中有眼即成疑袈裟不展蒲團¶
穏此是開元妙揔持¶
我識虎丘三十年精神霄漢鶻張拳機當¶
危䖏即燒印語到盡時難續絃路涉兩岐¶
空有泣溪流一滴竟無傳雙峯古樹蒼藤¶
&KR0482;時有子䂓啼徹天¶
<pb:KR4d0473_SBCK_011-21b>¶
手調千嵗廣寒藥擬補月輪蟾已飛眼見¶
昔人歸逝水心憐志士惜殘暉孤花苦别¶
生香樹急雪深憐壞色衣為愛同郷復同¶
客絶慙同調不同歸¶
山人歸去意何如八尺方牀自卷舒側岸¶
採茶敲石火隔峯翦竹溜清渠碧潭印月¶
菱花鏡白鴈横空貝葉書後日相尋定何¶
䖏不於吳下即康廬¶
　　　次韻王繼學¶
蕭蕭寒雀下庭除一榻蘧蒢是我居雪後¶
<pb:KR4d0473_SBCK_011-22a>¶
看山雙眼浄風前攬鏡二毛疎退之掌制¶
慙存藁(退之四十八嵗知制誥一年僅存/崔羣户部一制余年相同亦草一)¶
(制)伯玉知非定止車深愧年華増老大還¶
家早注故山書¶
　　　除夜雪¶
黄雲黯淡夜如何晚勢參差更馺娑着地¶
不隨人跡亂舞空偏入麥苗多鴉驚列炬¶
穿珠樹馬趂初朝映玉珂嵗律詎隨人事¶
改故將嚴冷轉陽和¶
　　　元日朝廻¶
<pb:KR4d0473_SBCK_011-22b>¶
積素稜層厚載坤天雞三唱日初暾千官¶
山立歸文石六衛嵩呼徹禁門花帽舞風¶
喧法曲椒觴承露湛皇恩新年欲奉瑶池¶
對願借扶摇與化鯤¶
萬國梯航滿禁衢卉裳象譯語音殊鳳簫¶
聲送纎腰舞雉扇行分兩翼趨花氣欲浮¶
金鑿落雲光疑下錦流蘇詞臣不識金&KR0378;¶
秘㸃指薇垣頌六符¶
　　　偶術末章荅繼學¶
承眀三入並時流俯仰深慙此地游誰謂¶
<pb:KR4d0473_SBCK_011-23a>¶
東南無美箭極知西北有髙樓韋編舊學¶
隂陽秘汗簡功深嵗月修三史如山詩思¶
少那能走馬過長楸¶
金鑾深䖏是家氈玊雪青春不負賢㑹見¶
鳯毛能掌制定知麟角可膠弦浮榮芻狗¶
寧居後曲學雕蟲敢避先慙愧南州徐孺¶
子毎看塵榻屢澘然¶
　　　雪後¶
畫角初消已弄晴曉看突兀眼偏明寒䆫¶
駐景成虚白凍樹裁春㸃素瓊北户埋蔵¶
<pb:KR4d0473_SBCK_011-23b>¶
疑有跡南枝摇曳若為情憑君欲問飛霙¶
巧水自白雲山自横¶
　　　送李署丞歸許下¶
春風得意故還鄉月白霜清傍曉裝燕頷¶
定承新鳯詔馬蹄猶戀舊鵷行溪邉父老¶
欣相過燈下兒童訝已長我亦辭家經一¶
載青天歸鴈攬離腸¶
清容居士集卷第十一¶
<pb:KR4d0473_SBCK_011-24a>¶
