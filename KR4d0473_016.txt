# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:38.731096
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0402-016淸容居士集-卷第十六.
<pb:KR4d0473_SBCK_016-1a>¶
清容居士集卷第十六¶
　開平第四集(壬戌)¶
至治二年三月甲戌改除翰林直學士四¶
月乙丑出健徳門買小車卧行八日至開¶
平舍于崇真宫有　&KR0562;道士免扈從宫中¶
&KR1940;無人聲¶
車駕五月中旬始至書詔簡絶僅爲祝父¶
十三道(内制/已入)悲愉感發一寓扵詩而同院¶
亦寡倡和率意爲題得一百篇閏五月¶
上幸五臺山以實録未畢趣史院官属咸¶
<pb:KR4d0473_SBCK_016-1b>¶
還亰是月丁巳發癸亥還寓舍五月灤陽¶
大寒閏月道中大暑觀是詩者亦足知夫¶
馳驅之為勞隠逸之為可慕也六月丁卯¶
&KR0203;桷叙¶
　　　端午日繇車中抵開平客中三度¶
　　　端陽愴然有懷¶
居庸昔日逢端午子規聲聲勸歸去舊嵗¶
灤陽萬夀宫九節菖蒲泛瓊醑今年車中¶
飽掀簸盲風北來雨如注沙坡馬鬛髙下¶
迎土屋魚鱗先後附舊家松篁百㝷碧簷¶
<pb:KR4d0473_SBCK_016-2a>¶
蔔花前石榴樹停車俛首不得語鄰墻簫¶
聲雜駝皷勞生得意同蝸牛&KR0108;臂却行等¶
蠅&KR0849;¶
　　　崇真宫&KR1940;無一人&KR0052;宗師丹房惟¶
　　　蒲苗楊栁感舊有作¶
&KR0031;斛青蒲苗中庭緑楊枝門鎖碧窓&KR0299;徘¶
徊心不怡&KR0605;勤四十載逢辰搆崇基寒日¶
淡無華&KR0203;風助之悲想此鸞鶴侣長嘯悟¶
成虧徃昔玉局翁言罷白雲随懷賢感夙¶
昔悼念成涕洟夜夢忽邂逅掀髯歌紫芝¶
<pb:KR4d0473_SBCK_016-2b>¶
　　　閒閒真人未至¶
崇真觀裏獨徘徊門鎖蛛絲燕子猜&KR0007;度¶
來遲愁欲絶為慿白鶴寄書催¶
　　　舊嵗端陽與王吏部同客灤陽因¶
　　　成七言奉寄¶
舊年同飲端陽酒擊鉢聨詩日未斜我戴¶
夫須重出塞君飄蹀躞獨留家雪花帶雨¶
催前馬草色連空趂後車萬里功名頭竟¶
白張騫何事苦乗槎¶
　　　寓舍&KR0007;卿舊住今歸龍虎山書壁¶
<pb:KR4d0473_SBCK_016-3a>¶
　　　言懷¶
明玕出海見竒姿價壓連城賈客知徃嵗¶
曽爲大鵬賦今秋且作小山詞黒頭好景¶
傳杯樂白眼長年按劒疑君去我來同此¶
榻鴈回何䖏寫相思¶
　　　五月八日雨霰¶
黒雲轉飛蓋晴空落珠丸急響逓踈宻跳¶
踉杳無端仰視烏輪光粲粲不可干隂晴¶
界南北咫尺分寒暄鮫人有暗淚乗陽湧¶
冰瀾又疑天女下百琲隨輕紈采之不滿¶
<pb:KR4d0473_SBCK_016-3b>¶
把瞬息何彌澷東墻古楊枝含思碧雲寒¶
留取宛轉花伏日為君看¶
　　　開平昔賢有詩片雲三尺雪一日¶
　　　四時天曲盡其景遂用其語為十¶
　　　詩¶
茫茫廣莫區屈曲層城建昔云水雲陂伐¶
木嚴築鍵寒沙雜軟草其下有冰片雙龍¶
赴魏闕雲氣時隠見巍峩中天居百里見¶
行殿¶
唐皇極睿筭憂邊罷從軍種松八百里擘¶
<pb:KR4d0473_SBCK_016-4a>¶
畫疆理分立象有㝎數後王䇿竒勲千車¶
昂頭來萬竈生墨雲天險尚莫恃人謀安¶
足云¶
曉日出東門寒光静相涵黒雲何方來玉¶
妃為之驂頃刻變昏晝隂晴常日三宸居¶
逼象緯熒煌斗司南世儒窘六合鄒子成¶
虚談¶
羲和當中街重裘慘顔色詢彼住冬人封¶
户雪踰尺松煙暗踈箔羅坐圍丈席南鄰¶
時相通北門恍未識冰天與火井受地各¶
<pb:KR4d0473_SBCK_016-4b>¶
有職¶
近山如雕鞍逺山如削鐵㳙㳙落黄流嗚¶
&KR0843;恨未雪坡陀下前坂颯爽萬境滅馬嘶¶
不肯行沙寒草如茁氈廬峙前岡一一望¶
初月¶
鴐鵞帖雲飛下懼鷹眼疾空墟無鴉棲壞¶
穴見䑕出楊枝尚歛色吐絮朝伏日羌巴¶
雜蠻䝤異服狀非一風土諒不同刪述在¶
史筆¶
煌煌千賈區竒貨耀出日方言互欺詆粉¶
<pb:KR4d0473_SBCK_016-5a>¶
澤變初質開張通茗酪談笑合膠漆憶昔¶
闗市寛崇墉積如銍梯航際窮髮均輸乃¶
踈術¶
城南水沮洳飲之不盈匕逺汲沙水甘客¶
云汝縱恣客竟遭河魚投以百金劑簞瓢¶
乃真空飾情果為累狙公解朝暮不復計¶
三四¶
亭亭芍藥枝朱明勝春時金蓮與墨菊兄¶
弟相等推陽艶深摧藏後秀真竒姿盛時¶
匪自棄願與松栢期有客同爾心臨風結¶
<pb:KR4d0473_SBCK_016-5b>¶
長思&KR0680;¶
燄燄三伏日沉沉九秋天雷鳴過床下月¶
出在樹顛手持五采筆直侍虚皇前大以¶
書&KR0027;圖小以傳瑶編綸言廣聖澤載歌千¶
萬年¶
　　　南望¶
急霰輕雷五月　觥船手把趣裝綿燕山¶
南望十三驛紅杏枝頭别有天¶
　　　天鵞曲¶
天鵞頸瘦身重肥夜宿官蕩羣成圍蘆根¶
<pb:KR4d0473_SBCK_016-6a>¶
啑啑水蒲滑翅足蹩曳難輕飛參差旋地¶
數百尺宛轉培風借雙翮翻身入雲髙帖¶
天下陋蓬蒿去無跡五坊手擎海東青側¶
眼光透瑶臺層解絛脱帽窮碧落以掌疾¶
摑東西傾離披交旋百㝷衮蒼鷹助擊隨¶
勢逺初如風輪舞長竿末若銀毬下平坂¶
蓬頭喘息來獻官天顔一笑催傳餐不如¶
家雞柵中生死守免使羽林春秋水邊走¶
　　　李老峪山水深類　先公墓田左¶
　　　右悠然白雲之思¶
<pb:KR4d0473_SBCK_016-6b>¶
積翠彂層巒恍然家山圖隂竇水屈曲古¶
樹雲扶踈是時月新出歸鴈飛躊躇疑我¶
久離郷問我今何如云昔所種松靈籟吹¶
笙竽捴角守庭訓六籍師鴻儒幸以&KR0610;槧¶
勤三入承明廬風景果有佀舉目諒不殊¶
信美非我土誓言敢終渝¶
　　　偶成¶
午雷嬰兒聲晚月大士面頃刻備四時隂¶
晴足千變空齋襲重裘塵壁委團扇昔為¶
居養移今愧筋骸倦¶
<pb:KR4d0473_SBCK_016-7a>¶
　　　鼇峰石¶
刼風吹沫孕玲瓏度海鞭霆駕六龍聲合¶
八音驚俗耳重均九鼎動天容空庭露冷¶
珠璣綻阿閣雲開錦繡封匝匝金蓮隨地¶
擁佀催夜直佩瑽瑢(金蓮花/石下皆)¶
　　　子䂓詞三首¶
不如歸去君家南山松萬樹我欲送君歸¶
憐汝嵗上灤陽路¶
去不如歸江南春深筍蕨肥筍蕨肥子苦¶
飢見子手持一片冰下馬坐看白雲飛¶
<pb:KR4d0473_SBCK_016-7b>¶
歸去不如我是蜀王魄化聲&KR0561;&KR0561;君不歸¶
請看錢塘雪浪千尺帆踏歌起舞去復還¶
　　　盧彦威與余同為待制下世已八¶
　　　年覩行院題名舊跡感愴寫情¶
長髯黒髪佩鳴珂嗜飲常持金叵羅詩艶¶
欲&KR0503;長吉製詞新深愛小蠻歌鳯池聨轡¶
情偏重鸞鏡重粧病已魔(日即病以終/彦威再醮一)題¶
壁凄&KR0565;悲二妙元公近亦&KR0089;山阿¶
　　　元復初學士舊&KR0010;同官集賢㑹于¶
　　　上都改除翰林學士見其飲酒數¶
<pb:KR4d0473_SBCK_016-8a>¶
　　　十觥倍常時今年以疾卒不起覩¶
　　　行院題壁為四韻以挽¶
慷慨論交二十年深慙經術荷推先&KR0027;趺¶
林立毛錐秃麟筆星垂汗簡傳直以曠懷¶
招側目肯扵凡品說齊肩舊聞蘇李曽生¶
别行院重來倍&KR0644;然¶
　　　潘景梁學士同在集賢朝夕與余¶
　　　論宏詞源委後俱罷去新政肇更¶
　　　皆得復入舊嵗同㑹上都景梁還¶
　　　都不一月下世僕忝入翰林過視¶
<pb:KR4d0473_SBCK_016-8b>¶
　　　草堂有感¶
鑾坡清切平生志粉省烏臺謝不能(尚書/嘗除)¶
(樂意在承旨/行臺侍御皆不)夜剔蘭燈書葉亂凍呵鐵¶
硯墨花凝蟻穿九曲誰傳授蜩化枯枝果¶
變騰欲說&KR0007;機吾豈敢碧天雲黯喚難應¶
　　　客舍書事八首¶
客景真愁絶凄&KR0565;倍舊年草穿沙觜縮雲¶
住屋頭偏竈冷厨&KR0196;濕窓低簷霤懸畏寒¶
難出户盡日得髙眠¶
日永空庭浄清齋罷煮茶無羊誰閱市有¶
<pb:KR4d0473_SBCK_016-9a>¶
客共思家巷近逢歸馬門閑數過車衰年¶
行六十那得老風沙¶
愁極吟肩聳塵深望眼迷屋隨冰上下山¶
趂雪髙低乾酪瓶争挈生鹽斗可提日斜¶
看不足蹋舞共扶擕¶
蟾影穿窓矗龍光拂席流淒清三伏暑淅¶
瀝九天秋水惡停&KR0378;井冰堅宿瓦溝年年¶
㳺上國那識望郷愁¶
問俗過閭里凄&KR0565;說住冬凍瓶粘在手暖¶
扇縳當&KR0489;雪急籧篨響風髙榾柮鬆寒更¶
<pb:KR4d0473_SBCK_016-9b>¶
傳警夜飛騎急憧憧¶
禁堞防危石官衢漾淺沙犬能搜兔窟馬¶
解避駞車童剪青蔬甲僧分墨菊芽飄零¶
堪慰藉小雨墊烏紗¶
宿霧成踈雨寒蓬捲細塵雲飛疑到地草¶
長不知春香几蜂喧宻寒房燕語真白頭¶
闗塞外猶作未歸人¶
燈影微微焰鍾聲隠隠清歸鴻天際度去¶
騎月邊行久客心無著微醺夢易成&KR0259;衣¶
中夜起北斗正南横¶
<pb:KR4d0473_SBCK_016-10a>¶
　　　視草堂四詠¶
視草堂前月淒清十倍秋銀河斜䖏響玉¶
斧暗中修隠約娑羅見微茫顧菟流霓裳¶
端可補願入廣寒㳺¶
視草堂前雪飛花具四時老疑潘鬢重舞¶
覺沈腰羸妙合絲綸巧功調鼎鼐竒虚皇¶
瞻咫尺願賦玉亰詩¶
視草堂前雨飛空萬象新隨龍下膏澤滌¶
頴布陽春脉霂能生物霑濡不受塵巫山¶
空有賦難作楚王臣¶
<pb:KR4d0473_SBCK_016-10b>¶
視草堂前日傳宣趣制詞藁裁初刻上朝¶
罷八磚移烏御行黄道龍光暎玉墀薰風¶
生殿閣小立獨多時¶
　　　華嚴寺¶
寶構熒煌接帝青行營列峙火晶熒運斤¶
巧闘攢千柱相杵歌長築萬釘(湧沸以木/殿基水泉)¶
(其費鉅萬/釘萬枚築之)雲擁殿心團寶蓋風翻簷角¶
響金鈴隃知帝力超前古側布端&KR0014;動地¶
靈¶
　　　贈華嚴長老二首¶
<pb:KR4d0473_SBCK_016-11a>¶
四年上國扈金輿燕䖏髙齋得起予篋寶¶
寸珠光不老爐存片雪色相如抱琴有意¶
傳流水擊拂無言指太虚二十里松親見¶
得塔中古佛白毫舒(明太白禮宏智塔宏/華嚴洞下宗常㳺四)¶
(佛&KR0298;世/智相傳古)¶
丈室蕭蕭晝掩扉蒲團不下得忘機堦前¶
菊本先春種門外楊花伏日飛句落珠璣¶
禪客誦象嚴金碧&KR0394;王威知余猶是青山¶
伴話盡斜陽指翠微¶
　　　書邢遵道二父家傳¶
<pb:KR4d0473_SBCK_016-11b>¶
蜚聲秀采動時賢書帙如山酒佀泉已恨¶
人間雙璧化共誇身後一䕫傳藥嚢有厎¶
隂功滿詩卷相輝盛事全㑹見門楣成晚¶
秀瀛洲委佩接羣僊¶
　　　贈寫真佟生¶
丹青妍醜世間形碧眼看天畫未成夢&KR0116;¶
已傳商相似神閑能寫趙郎情沙塲燕頷¶
愁中樂客舍鳶肩暗裏驚彩筆閱人頭漸¶
白長囙眸子識公卿¶
　　　贈李道士¶
<pb:KR4d0473_SBCK_016-12a>¶
髙安李道士貨藥繞灤城竹杖常隨手茶¶
甌與解醒住冬饒活計聴雨話平生欲說¶
前朝事年深記不成¶
　　　行路難五首¶
桑乾嶺上十八盤赫日東出紅團團迴頭¶
平田樹如髪北去沙石何彌澷青帘髙低¶
知客倦勸汝一杯下前坂馬蹄䕶鐵聲琮¶
琤帖石朱欄列危棧度嶺林昬泊官驛冰¶
湧虚&KR0378;踰五尺馬行猶知泥淺深重車沒¶
踝路莫㝷¶
<pb:KR4d0473_SBCK_016-12b>¶
松林巨木官採搜千斧斫根膏液流翠旄¶
離披仆巨壑百谷震動狐狼愁大車以載¶
牛馬喘歴塹凌深不能挽車頭挂帋齊聲¶
呼一步一移日將晚經春踰夏來亰都雕¶
梁繡柱天人居錦茵花磚淺深䕶嵗久不¶
知行路苦¶
昔聞萬迴僧空中轉足如飛鷹又聞麥八¶
百側徑迴旋去無跡牙牌校尉夸快行急¶
&KR1019;一日來亰城人言脛中有肉燕籋雲躡¶
電那能名古云行路難今作等閑看君不¶
<pb:KR4d0473_SBCK_016-13a>¶
見明王坐朝疲心思日行天下人不知¶
金谷園頭土如酥瓊花琪樹凝流蘇文鴦¶
甃磚藻影動飛鳳團礎雲光腴紫絲步障¶
三十里百和生香交旖旎美人羅韈不動¶
塵匝匝金蓮隨步起須臾急騎圍四隅瞬¶
息突兀生寒蕪緑珠危樓百尺墜行路之¶
難却成易¶
&KR0102;裘蒙茸蘇季子兩足重趼行不已一朝¶
佩印何纍纍列鼎腥羶夸國士班生逺出¶
玉門關被甲夜度隨黄間飛沙擊面燕頷¶
<pb:KR4d0473_SBCK_016-13b>¶
失晚望落日思生還書生守株燈火勤終¶
嵗不通南北鄰一朝安車入關内老不能¶
言願求退¶
　　　賣薪行¶
老兵縳薪穿市賣雙手如&KR0027;布衣壊低頭¶
望日南階行背負槎牙北風殺大車輪囷¶
小車聚我薪不如一抔土黄公壚前&KR0196;霧¶
髙揮手相譏不相顧暮歸置薪眠土屋望¶
月清歌聲㫁續丈夫窮達㑹有時買臣懷¶
章人始竒¶
<pb:KR4d0473_SBCK_016-14a>¶
　　　視草堂嵗久傾圯述懷二首¶
視草堂前草木青微臣三入鬢星星壞墻¶
雨透蝸生角舊竈泥深菌露釘深恐雨鐘¶
催曉箭獨聴寒殿響風鈴堂堂諸老冰澌¶
盡病叟應歸種茯苓¶
昔時夀俊佩蹁躚人物於今佀眇然倚馬¶
誰憐才獨步屠龍端信技無全頒冰伏日¶
金奩重賜果薰風綺席鮮可是虚皇䟽顧¶
問玉堂舊事少人傳¶
　　　翰林故事莫盛扵唐宋聊述舊聞¶
<pb:KR4d0473_SBCK_016-14b>¶
　　　擬宫詞十首¶
禁鐘初動趣傳宣衣袖薰香到御前漸近¶
宫門扶下馬内官分引導金蓮¶
御筆圓封草相麻龍牋香透擁金花儀鸞¶
&KR0217;設庭前候賜酒方終更賜茶¶
制草塗鴉未敢刪内璫宣引侍龍顔已分¶
筆格金蟾滴更賜端溪紫硯山¶
春帖分裁閤分多宫娥争餽纈綃羅青絲¶
菜併銀&KR0741;送幡勝新題墨旋磨¶
文思如泉涌墨林屏風院吏不須㝷舊時¶
<pb:KR4d0473_SBCK_016-15a>¶
内相諸孫在猶有當年掃閤金¶
入院聴宣席未温賜金已向案頭存(入院/故事)¶
(十兩始草制/傳旨畢賜葉金)清晨上馬還家去内出黄¶
麻付閤門¶
清馥香温酒玉脂祝攵已撰報都知夜來¶
奉&KR0562;傳丞相五朶雲濃押省咨¶
天孫夜度玉潢清内托銀盤湧化生秋思¶
未多團扇在擬題宫怨月分明¶
盤鵰暈錦是冬衣鴿炭初生酒力微聞道¶
邊臣風雪苦口宣臈藥布皇威¶
<pb:KR4d0473_SBCK_016-15b>¶
贊書謄副節樓前筐篚盈庭邸吏傳深恨¶
葫蘆陶學士受渠犀玉索金錢¶
　　　書懷¶
曉來重纊避風簷午着輕羅更上簾可是¶
炎&KR0565;隨世態病多時節要抽添¶
　　　五月二十日甘雨如注江南呼為¶
　　　分龍雨¶
平疇&KR0027;拆禱龍君百頃青黄兩界分匝岸¶
已霑三尺雨隔溪唯見一川雲誰家襏襫¶
&KR0565;如水此地祗裯火欲焚共道神功有南¶
<pb:KR4d0473_SBCK_016-16a>¶
北老農元不廢耕耘¶
　　　五月廿六日大寒二十二韻¶
地界幽都正風傳委羽来隂機堅積沍空¶
寲起荒埃炎帝辤施設&KR0007;神擅展裁氣疑¶
翻溟涬勢欲壓恢台北户嚴雲結中街宿¶
霧霾睫流驚炙轂吻&KR0843;訝衘枚野曠狐歸¶
穴林荒雀下臺趂虗人瑟縮走驛吏徘徊¶
舊篋裘頻索殘爐火易灰當陽紈扇棄薄¶
暮酒尊催牛喘猶瞻月龍藏敢挟雷曉吟¶
肩峭直午睡髮毰毸絺綌聊増&KR0670;簾帷莫¶
<pb:KR4d0473_SBCK_016-16b>¶
浪開鼎温延上客竈煬集羣孩鳥認南枝¶
宿駝鳴北路回泬&KR0705;河漢接慘澹雪霜堆¶
重甲身僵仆銖衣說詭詼已知鄒子的更¶
覺杜生哀澤國朝曦赫畬田溽雨催鴻鈞¶
陶石爍金鑑煮冰摧舊俗慙卑窘新聞騁¶
慱該廣寒今已到姑射不須陪¶
　　　御天門聴　詔¶
大樂出端門金龍日正暾千官齊跪聴萬¶
姓列行屯親衛周廬列王徭尺籍存侍臣¶
頭已白宣室願陳論¶
<pb:KR4d0473_SBCK_016-17a>¶
　　　露立¶
空庭露立意茫然簇簇飛雲萬馬旋擬變¶
清&KR0565;成佛國不敎人喚四時天¶
　　　喜吴宗師至¶
飛鶴馭空來春濃洞府開燈光争夜月磬¶
韻起春雷玉斗朝雲禮金門就日回的知¶
僊桂種玉斧更深培¶
　　　食杏有感¶
筠籠賜杏得嘗新一一如拳醉臉匀準擬¶
重㝷舊門館空庭繫馬燕飛巡¶
<pb:KR4d0473_SBCK_016-17b>¶
　　　寄王繼學吏部¶
青春王吏部東閤久相陪聴雪聮詩送㸔¶
花並轡迴如何千里别不寄一書來拂拭¶
題名記深知吐鳳才¶
　　　皇城曲¶
堂堂瞿曇生王宫㓜年夙悟它心通&KR0394;書¶
未覩口已誦厎用城闕窮西東浄居老人¶
幻境異故作恐怖生愁容世間習妄了莫¶
喻要以神化開盲聾嵗時相仍作㳺事皇¶
城集隊喧憧憧吹螺擊鼓雜部伎千優百¶
<pb:KR4d0473_SBCK_016-18a>¶
戯羣追從寳車瑰竒耀晴日舞馬裝轡摇¶
玲瓏紅衣飄裾火山聳白傘撑空雲葉叢¶
王官跪酒頭叩地朱輪獨坐顔酡烘&KR0214;氓¶
聚觀汗揮雨士女簇坐唇摇風人生有身¶
要有患百嵗㑹盡顔誰童西方之國道里¶
通至今生老病死與世同¶
　　　天童山圓上人逺來開&KR0685;訪華嚴¶
　　　以舊詩求題¶
三尺枯藤一卷詩五千里外訪相知郷音¶
未改眉毛在曉過嶺西聞子䂓¶
<pb:KR4d0473_SBCK_016-18b>¶
手探驪珠顆顆圓清如秋月獨當天舊棲¶
太白寒禁得更上開平擬過年¶
　　　題信上人手書¶
南湖涼觀碧芙蕖屢見臨池曉日初一去¶
天台隔生死重來應寫梵天書¶
　　　客舍四詠¶
膚寸出巖遲亭亭大雅姿肯囙風共去獨¶
與月相隨似絮飛無着如山立不移崑岡¶
有片玉嵗晚話深期　孤雲¶
寒燄出房㣲前山尚落暉酒醒光耿耿鐘¶
<pb:KR4d0473_SBCK_016-19a>¶
㝎影依依蝶夢疑方化螢流竟不飛廿年¶
長作客獨照合&KR0007;機　孤燈¶
舊日江湖伴多囙塞北分身單追暮雨翼¶
冷帖秋雲肯向蘆邉宿還應枕上聞沙洲¶
矰繳滿不是故離羣　孤鴈¶
絶頂看秋月星沉萬象竒難隨黄鵠侣獨¶
與白雲期野性便金洞清聲徹玉墀山中¶
王子過時一聴參差　孤鶴¶
　　　次韻圓上人¶
大荒沙漠境全真平楚天低絶見聞此䖏¶
<pb:KR4d0473_SBCK_016-19b>¶
無愁誰㑹得琵琶一曲問昭君¶
我家鄞水望江神君住鄞山半嶺雲同向¶
天涯作行客㝎知猿鶴有移文¶
萬解千言任所之一花五葉捴牟尼九龍¶
峰鎖難分别㑹見芙蕖長玉池¶
　　　次韻華嚴賀李彦方除監察御史¶
秀采寒光敵楚金詞鋒能繼九州箴鳳池¶
舊直驚人海烏府新除表士林氈紹家聲¶
真素業簡謄民瘼是丹心華嚴蓮社相期¶
逺應許遺民得共㝷¶
<pb:KR4d0473_SBCK_016-20a>¶
　　　彭法師禱雨有感¶
神京嵗嵗春夏交乾風捲塵喧四郊銀潢¶
清寒不可挽火礫燥露焚烏巢廟堂憂惶¶
走羣望桂酒跪瀝陳牲殽飛雲虚無恣强¶
魃古澗偃&KR0989;專幽蛟拾蜴旋舞破甕缶髣¶
龍作形糜藁茭&KR0137;夸巫言擊長劒或騁梵¶
語鳴銅鐃老彭之孫赤松派尸坐直欲鴻¶
濛包深知天水本一&KR0587;山澤妙感窮羲爻¶
三&KR0007;上章給鳳札九淵投簡驚鮫綃大青¶
小青各受令旋轉急注搜巖&KR0638;初疑飛繒¶
<pb:KR4d0473_SBCK_016-20b>¶
蔽雲頂恍若銀竹穿林梢鳥衝沉㝠舊栖¶
失虎度&KR0378;淖前林咆廼知至道在瓦礫芒¶
刃不缺須良庖皇皇真宰燭萬類神運&KR0270;¶
博民同胞前驅招摇後玄武朱&KR0227;鐵&KR0016;森¶
旄旓精誠相通顔咫尺聾&KR0937;未識徒譏嘲¶
白頭太史詎妄記願以彩筆窮模描¶
　　　近為盧真人作桐柏山賦以舊賢¶
　　　四詠復令賦詩次韻¶
雙闕髙蹲僊境分深留絶頂獨耕耘雞啼¶
流水村非逺犬吠隔溪人始聞翠&KR1347;滿林¶
<pb:KR4d0473_SBCK_016-21a>¶
俱上藥黄雲封户總回文層霄笙鶴須&KR0119;¶
見不用談空李少君¶
王子乗鸞八極周參差吹徹此淹留緱山¶
未信雙輈逺滄海端如一羽浮碑聳蛟螭¶
擎雨露賦鏗金石閱春秋莫言劉阮歸無¶
跡政與寒巖二子㳺¶
逺瞰神山接海潮羣峰匝匝翠周遭添書¶
舊字開蒼蘚金鼎寒光暎碧桃瀑濺花香¶
疑過雨風回松吹佀驚濤昔年曽說王靈¶
寶冷笑人間有二毛¶
<pb:KR4d0473_SBCK_016-21b>¶
雷起平田過雨腥居民猶説老龍靈泉流¶
洞口凝鍾乳月落松間照茯苓琴罷忽驚¶
人換世丹成深勸客延齡僊翁久作朝元¶
客贏得瑶壇滿鶴翎¶
　　　再次韻¶
門首穹碑字八分寸田尺宅勸鋤耘雲歸¶
右洞疑無着雷過前山佀不聞磨石旋風¶
空世刧梭溪織水起寒紋年年秋月層䑓¶
上髣髴虗無下帝君¶
堂堂王子憫宗周不住緱山此地留玉髓¶
<pb:KR4d0473_SBCK_016-22a>¶
㝎將金篋貯滄波能使羽觴浮絳桃帶雨¶
飄紅雪翠樹停雲起素秋絶頂銀&KR0741;宫闕¶
爛不須更向紫霄㳺¶
夾山松&KR1260;佀秋潮老鶴調雛日一遭欲與¶
雙成同勸酒却嫌方朔强偷桃草沿碧澗¶
千年藥雪釋瓊城百尺濤聞道玉蟾三度¶
到通明金骨舊皮毛(羅浮未化/玉蟾或云在)¶
久食青精厭世腥無心折草緫通靈望雲¶
岸幘招歸鶴滴露濡毫傳負苓峰頂丹成¶
真九轉洞中棊罷已千齡嗟余猶是征塗¶
<pb:KR4d0473_SBCK_016-22b>¶
客四上開平數鴈翎¶
　　　上上人㳺開平回四明¶
圓帽方袍上上京看山碧眼雪分明南來¶
白鴈先秋去我輩無情合有情¶
　　　成君輔廣濟堂¶
車馬填門日不停刀圭上藥已通靈應須¶
重作鐵門限坐見堯民夀百齡¶
　　　内宴二首¶
寶勒猩纓鴈翅屯錫鑾欵欵奏南薰珠冠¶
聳翠千行列雉扇交鸞五采分宫漏觧留¶
<pb:KR4d0473_SBCK_016-23a>¶
黄道日御爐能接紫霄雲漢家天子空英¶
武置酒争功始考文¶
椶殿沉沉曉日清静鞭初徹四無聲桐官¶
玉乳千車送酒正瓊漿萬甕行肯以駞峰¶
專北饌不須瑶柱詫南烹¶
先皇雄畧函諸夏擬勝周家宴鎬京¶
　　　伏日¶
伏曰車中閉炎蒸不自由轉旋疑病酒掀¶
簸佀驚舟山色隨眸轉溪聲着耳流艱難¶
吾敢讓猿鶴故山秋¶
<pb:KR4d0473_SBCK_016-23b>¶
　　　龍門¶
君恩八度過龍門眼見蜿蜒守黒雲漠漠¶
沙田荒礫滿空將霖雨一溪分¶
巨靈何日擘雙門千古英雄底死論落日¶
碎金寒澗裏銷磨猶是僕姑痕¶
　　　戯題開平四集¶
開平四集詩百首不是故歌行路難竹簟¶
暑風茅屋下它年擬作畫圖看¶
　　　奉題開平百首詩後　王士熈¶
玉海雲生貝闕髙騎鯨人去採芝遨灤江¶
<pb:KR4d0473_SBCK_016-24a>¶
一夕秋風到瑟瑟珊瑚湧翠濤¶
清容居士集卷第十六¶
<pb:KR4d0473_SBCK_016-24b>¶
