# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: LASTPB  <md:KR4d0473_SBCK_020-1a>
#+PROPERTY: JUAN 21

<md:KR4d0473_SBCK_020-35a>¶
<md:KR4d0473_SBCK_021-1a>¶
<pb:KR4d0473_WYG_021-1a>
欽定四庫全書
　清容居士集卷二十一¶
　　　　　　　　　　　　　元　袁桷　撰
　　序¶
　　　易三圖序¶
上饒謝先生遯於建安番昜吳生蟾往受¶易焉後出其
圖曰建安之學為彭翁彭翁¶之傳為武夷君而莫知所
授或曰託以隠¶祕故謂之武夷君焉復曰吾易神也易
<pb:KR4d0473_WYG_021-1b>
何¶為而神也神者易之始也易不可以强名¶也不名則
亡易願叙其㫖袁桷曰夫亡易¶者非聖人之本㫖也神
以易聖人之易<md:KR4d0473_SBCK_021-1b>¶得矣然則曷為神無端而莫可見也惟
無¶端焉故無體焉存而明之而數以生焉數¶生矣而始
有變變立矣而㑹以理理者其¶一也理不能以盡易因
數以立者理也用¶變以逆者非理也故曰陰陽不測之
謂神¶始晁以道紀傳易統緒截立疆理㑭後無¶以偽至
荆州袁溉道絜始受於薛翁而易¶復傳袁廼以授永嘉
<pb:KR4d0473_WYG_021-2a>
薛季宣士龍始薛授¶袁時嘗言洛遺學多在蜀漢間故
士大夫¶聞是説者争陰購之後有二張曰行成精<md:KR4d0473_SBCK_021-2a>¶象數
曰縯通於𤣥㝡後朱文公屬其友蔡¶季通如荆州復入
峽始得其三圖焉或言¶洛書之傳文公不得而見今蔡
氏所傳書¶訖不著圖蔵其孫抗祕不復出臨卭魏了¶翁
氏嘗疑之欲經緯而卒不可得季通家¶武夷今彭翁所
圖疑出蔡氏惜彭不具本¶始謝先生名字今不著其終
也世能道之
<pb:KR4d0473_WYG_021-2b>
　　　易集傳序¶
觀象畫卦庖犧之本㫖也因言意而廣象¶焉三聖人之
本㫖也王弼後出附小象以<md:KR4d0473_SBCK_021-2b>¶言理儒先莫能病若繫辭
傳説卦等篇弼¶莫能措辭審是則弼幾一偏矣十翼之
作¶有彖焉有象焉専於理而作彖象傳焉者¶夫子之志
也然則文王周公之彖象其悉¶皆理與曰非也卦本於
象八卦首之定名¶以為象則井鼎小過是也言意以為
象伏¶羲言而人不能知之文王周公始申言之¶文王之
<pb:KR4d0473_WYG_021-3a>
言見於彖周公之言見於爻是則¶不俟予言也易有聖
人之道四彖象傳果¶唯言意焉則變占乎何取曰有變
焉有占<md:KR4d0473_SBCK_021-3a>¶焉伏羲畫不變於九六則變見之占則文¶王於
彖附言之象未始分文王始離之變¶之疾者莫先於蠱
憂世之深也若分象則¶師晉小畜之類是也爻變於占
因筮以見¶者也其即見者漸小畜訟之類是也彖爻¶合
四者而言之夫子不一言之何與曰傷¶哉夫子之志也
事莫尚乎辭辭非理不能¶以定人事吉凶繇妄而咎以
<pb:KR4d0473_WYG_021-3b>
興先之以變¶占是易殆卜筮之書矣器繇動成動斯静¶
矣取静觀動將於是乎則斯其為象也大<md:KR4d0473_SBCK_021-3b>¶矣夫子於説
卦焉始彚之彚以窮其變占¶則變占者筮之始也故其
首章先於蓍二¶章次於卦先天之説七言之懼溺於占
也¶後天之説一言之人事之本也而終之以¶象焉維昔
康節邵先生作方圓環中圖合¶於天人皆本説卦充類
以至知夫聰明特¶達之士不在於諄告也若繫辭傳設
卦之¶方窮神之妙其詳於爻者毫釐不能以易¶積數以
<pb:KR4d0473_WYG_021-4a>
成變易以動肇於方寸㪚於六合¶幽眇廣大取而莫窮
應而莫遺因卦以測<md:KR4d0473_SBCK_021-4a>¶善筭喻者不能窮也舉世舍是矛
盾互持¶雖百世莫能以觧吾故曰非繫辭傳不能¶以知
易是説也邵子之説非僕之説也桷¶不佞讀易二十年
歲月逾邁所見益懼紇¶石烈君希元篤志嗜古於易精
思以求搜¶摭疑義私嘗歉然莫能以對卒能先予以¶成
書不鑿以求通不拘以强附㑹其粹精¶足以垂世故以
予昔之所告冠於篇首㑭¶知夫同焉以異者将以革夫
<pb:KR4d0473_WYG_021-4b>
株守偏弊之¶失則予之所著其果有同乎其無同乎<md:KR4d0473_SBCK_021-4b>¶　　　新安程子見四書圖訓序¶
象數可以圖言名意不得以圖言以圖言¶之其亦有所
本乎昔者聖人觀象著圖因¶圖為書範圍發揮由書而
始通則夫圖之¶秘非書不能以盡是書之明於圖者也
後¶聖繼述遵文演圖器度物象之微剛柔善¶惡之應若
天旋之黙運于樞紐其不可以¶繪畫得之者猶因名以
立義此圖之輔於¶書而不可廢焉者也二者之用各有
<pb:KR4d0473_WYG_021-5a>
先後¶合而言之者吾不知其説也自正心誠意<md:KR4d0473_SBCK_021-5a>¶之説興
茫無畔岸朱子憂之遂以其可據¶依者為之主而體用
知行之説實切於學¶者之功用後百餘年五經廢棄遂
復勦取¶其近似端坐塗飾而根柢源委悉不復攷¶禮主
於敬理主於善一言以蔽講學之法¶糜爛而不可救矣
新安程子見取論孟中¶庸大學之書切於吾身者析而
為圖以輔¶翼朱子之教抑亦使夫人知為學之序非¶字
義之可盡條分目舉必有能篤行而親¶識之者斯足以
<pb:KR4d0473_WYG_021-5b>
盡夫斯道之要其勤且備<md:KR4d0473_SBCK_021-5b>¶可謂能矣昔真文忠公作讀
書記仁義性¶命之説各以類從先正肅公作書止之曰¶
使若書成學者將得以自肆今是書具在¶視今之言理
者與古賢無異論其所學則¶又甚於朱子之憂矣子見
之圖其必有以¶拯諸¶
　　　輔漢卿先生語孟諸序¶
解經莫嚴於聖賢見於語孟其語簡其㫖¶明子思之釋
經尤得聖人之微㫖今其書¶具在也自漢傳註之學興
<pb:KR4d0473_WYG_021-6a>
蔓辭衍説漫淫<md:KR4d0473_SBCK_021-6a>¶乎萬言魏晉一切掃削明理之説歸乎
空¶𤣥二者之弊遂淪於偏滯學者昧昧無所¶依慿焉踰
千有餘載矣至宋㫪陵碩儒開¶伊洛之緒正説至道粲
於簡冊良謂大備¶後朱文公出懼其剽竊之近似也源
同而¶𣲖别之統宗據要盖將使夫學者不躐等¶而進若
律之有均衡之有權不得以錙銖¶差也既又懼其疑之
未釋復為問答以曲¶喻之其詳且盡不復可以有加矣
書大行¶於天下而後之師慕者類天台釋氏之教<md:KR4d0473_SBCK_021-6b>¶文旁
<pb:KR4d0473_WYG_021-6b>
行側注挈綱立目茫乎皓首不足以¶窺其藩籬卒至於
聖人之經㫖莫之有解¶日從事於口耳孩提之童齊襟
拱手相與¶言道徳性命者皆是也桷㓜承父師獨取¶黄
輔二先生之書而讀之黄公之書嘗輔¶翼其未備若可
疑者則以昔之所聞於先¶師而申明之至於輔公則直
彰其義衍者¶隠之幽者暢之文理炳著不别為標的以¶
盡夫事師之道微文小義簡焉以釋經為¶急而其知行
體用之説不蘄合而有合矣<md:KR4d0473_SBCK_021-7a>¶二公所為是誠有益於後
<pb:KR4d0473_WYG_021-7a>
世而今世補文¶公之遺書夸多務博雜然前陳莫知揀
擇¶余獨病之合黄輔以傳則文公授受之㫖¶益得以逺
輔公書其子季章舊刻於武岡¶兵禍散軼今其従孫政
與其子華亭丞友¶仁相與謀曰遺書不傳吾輔氏子孫
責曷¶敢緩遂刻先生之書于家塾㑭序其事予¶獨連言
於黄公者将使夫後人知二公為¶文公親授黄公之澤
已斬輔氏為未墜是¶可哀也已是可嘉也已願勉哉正
學之興<md:KR4d0473_SBCK_021-7b>¶其必在是也
<pb:KR4d0473_WYG_021-7b>
　　　郭好徳論語義序¶
唐儒作五經正義疏必先之以衍義而始¶明其傳註其
先之者何懼汨於經也釋之¶以義疏焉者有訓詁焉有
制度焉至於名¶物象器疆理飛走潛動之辨不博不足
以¶盡約之以衍義非背於傳經之説也理唯¶約足以見
漢稽古三萬言後世嗤之至朱¶文公承濂洛之正傳始
為語孟精義久之¶慊然曰宜尊所聞今所傳集註具訓
中外<md:KR4d0473_SBCK_021-8a>¶下逮荒陬絶島家有而人誦文奥義古至¶于不揣
<pb:KR4d0473_WYG_021-8a>
者斷章譏駮識者哂之京兆郭君¶好徳秉彛父授徒于
其鄉塾懼世之不達¶於辭者習譏駮之病撮其精微合
於簡易¶将使夫初學者若循塗以進遇險以休使¶少窒
焉必由是而達在易之蹇曰險而能¶止知矣哉蹇斯通
矣抑嘗聞文公之教於¶家也謂集義之作義理詳而訓
詀略别¶為一書曰訓䝉口義今此書不存東彛是¶書殆
深得文公之意近世東南諸儒旁行<md:KR4d0473_SBCK_021-8b>¶側注鄰於釋教之
學濫觴而不可禁予得¶讀是書深有合夫訓蒙之説孔
<pb:KR4d0473_WYG_021-8b>
賈遺㫖能¶以逺紹其不在兹書也歟¶
　　　龔氏四書朱陸㑹同序¶
五經専門之説不一既定於石渠鴻都嗣¶後學者靡知
有異同矣易學以辭象變占¶為主得失可稽也王輔嗣
出一切理喻漢¶學幾於絶熄宋邵子朱子震始申言之
後¶八百餘年而始興者也春秋家劉歆尊左¶氏杜預説
行公榖廢不講啖趙出聖人之<md:KR4d0473_SBCK_021-9a>¶㫖微見劉敞氏葉夢得
氏吕大圭氏其最¶有功者也尊王褒貶則幾於贅是千
<pb:KR4d0473_WYG_021-9a>
餘年¶而始著者也書别於今文古文晉世相傳¶馴致後
宋時則有若吳棫氏趙汝談氏陳¶振孫氏疑焉有考過
千百年而能獨明者¶也詩本於大小叙諸家詩已廢毛
公説獨尊¶蘇轍氏始刪鄭樵氏悉去之朱子祖之¶此又
幾二千年而置議焉者三禮守鄭𤣥¶氏正義皆旁正曲
附唐趙匡氏始知其非¶宋諸儒駁鄭幾不能以立甚者
疑周官非<md:KR4d0473_SBCK_021-9b>¶聖人書卓識獨見雖逾千百世亘萬古而¶不
泯是則寧能以一時定論為是哉曩朱¶文公承絶學之
<pb:KR4d0473_WYG_021-9b>
傳其書叙疑非西京於孝¶經則刋誤焉詩去其叙易異
程氏中庸疑¶於龜山楊氏程楊朱子本以傳授者也審¶
為門弟子世固未以病文公也陸文安公¶生同時仕同
朝其辨争者朋友麗澤之益¶朱陸書牘具在不百餘年
異黨之説興深¶文巧闢而為陸學者不勝其謗屹然墨
守¶是猶以丸泥而障流杯水以止燎何益也<md:KR4d0473_SBCK_021-10a>¶淳祐中畨
昜湯中氏合朱陸之説至其猶¶子端明文清公漢益闡
同之足以補兩家¶之未備抑又聞之當寳慶紹定間黄
<pb:KR4d0473_WYG_021-10a>
公榦¶在朱子門人不敢以先人所傳為别録黄¶既死夸
多務廣有語録焉有語類焉望塵¶承風相與刻梓而二
家矛盾大行於南北¶矣廣信龔君霆松始發憤為朱陸
㑹同舉¶要於四書集陸子及其學者所講授㑭來¶者有
攷刪繁薈精余於龔君復有望焉夫¶事定於千百年則
罔有異論故厯舉興廢<md:KR4d0473_SBCK_021-10b>¶之説若是噫龔君之書有俟夫
後若余言¶亦殆将得以同傳也至治二年八月辛未¶袁
桷序
<pb:KR4d0473_WYG_021-10b>
　　　五經約説序¶
古之學者三十而五經立方其時以力田¶致養為先本
春出于野冬始入邑其勤懇¶懇然日不能給暇日入學
嵗卒不滿十旬¶焉噫何其敏且成如是之易也盖先王
盛¶時卿遂溝洫之制明冠昏賔蜡之禮具絃¶歌俎豆鐘
皷弓矢之事周旋品節皆身親<md:KR4d0473_SBCK_021-11a>¶而入化則所謂通其義
者道徳性命之理¶也簡牘日繁専門經師夸宏務竒漢
世儒¶者白首莫一微言既絶掇拾枝&KR1347;而媮意¶惰業率
<pb:KR4d0473_WYG_021-11a>
自涯而返良有以也夫子之翼易¶二戴之傳古禮解經
之準的也訓詁别立¶為小學析文以言字因字以生義
究其大¶較邈不相入然則士何自知經㫖哉唐孔¶賈氏
尊漢儒宗知其忤陋猶旁諱曲覆如¶臨師保不敢有犯
獨啖趙出口指摘無所¶避至劉原父氏歐陽氏始慷慨
直論未幾<md:KR4d0473_SBCK_021-11b>¶言經者銖分毫别疆畫同異亦駸駸乎漢¶儒
矣夫一道徳而同風俗作者之事也復¶古而不至焉者
儒者之責也六藝之道莫¶急於禮樂樂書廢已久而儀
<pb:KR4d0473_WYG_021-11b>
禮迄不得立¶學官遺音舊器莫可尋辨登降進退揖讓¶
之損益臨事取具跂就企及卒泥夫近古¶吾獨謂學古
之士猶足以語夫此也廬陵¶宋元翁為童子時能明經
明經舉廢已久¶獨元翁興起其事弱冠復約為大義先
王¶墜典炳然其専美矣夫天人之奥昔人之<md:KR4d0473_SBCK_021-12a>¶所罕言而
昔之耳聞目見接熟素履今皆¶棄置不講元翁氣清徳
茂養泉糞木必以¶源本約而同之與道俱㑹後之學者
将由¶是則焉敢誦所聞而美之
<pb:KR4d0473_WYG_021-12a>
　　　鄧淳翁春秋集傳序¶
因褒貶而傳春秋焉聖人之餘意也悉貶¶而遺其褒焉
非聖人之本㫖也粤自周室¶既遷史列於諸侯典策之
蔵世莫得見而¶其紀載之法號稱近古故凡是非善惡
之¶實天灾時變之著直書而不隠逮于戰國<md:KR4d0473_SBCK_021-12b>¶執簡侍史
者猶守而未墜然而攻刧凌據¶之侈相尋而莫之顧實
由夫外史之&KR1348;不¶行于邦國其史之存於國者又将日
幸淪¶棄而無所傳證故益得以逞其驕而恣其¶所行若
<pb:KR4d0473_WYG_021-12b>
是者二百餘年矣聖人始出然後¶因其史之本文而修
明之别為之書以信¶于後善乎孟子之言曰孔子成春
秋而亂¶臣賊子懼若是則春秋其果為褒貶哉三¶家之
傳事與義例轇轕殽紊刻者若法吏¶博者若辯士上下
二千餘載各執所嗜介<md:KR4d0473_SBCK_021-13a>¶不相並而玩獵蒐擇髣其音聲
益遺其形¶傳愈䟽而經益湮矣夫因義例以明聖人¶之
意懼義與例不得而盡廣其記聞不燭¶於理則事益無
以自附春秋之道幽而明¶無傳而著論至於是良有以
<pb:KR4d0473_WYG_021-13a>
也自唐以來¶合三傳者始各以其長自見然而求於外¶
者必謹於内純明粹精非自外至焉者耳¶先王之典禮
舊章具於傳記悉心以推之¶闇而日彰墜而復完則禮
者又春秋之標¶準也邵武鄧淳翁慨不行於今特立已
任<md:KR4d0473_SBCK_021-13b>¶纂而為編復因胡氏七家而增廣之余嘗¶謂審乎人
情酌乎事變非春秋其誰凖感¶而通天下之故則易之
用其與是相並始¶於春秋而終於易者邵子之學也淳
翁學¶首於是必有其本敢因以訂諸
<pb:KR4d0473_WYG_021-13b>
　　　王先生困學紀聞序¶
世之為學非止於辭章而已也不明乎理¶曷能以窮夫
道徳性命之藴理至而辭不¶達兹其為害也大矣是故
先儒有憂之且¶夫子之言有曰興於詩立於禮成於樂
其<md:KR4d0473_SBCK_021-14a>¶品節備具見於禮之經解夫物不燭不足¶以盡天下
之智物不窮不足以推天下之¶用考於史冊求其精粗
得失之要非卓然¶有識者不能也若是其殆得之矣在
易之¶居業則曰修辭立誠而畜徳懿徳必在夫¶聞見之
<pb:KR4d0473_WYG_021-14a>
廣旁曲通譬是則經史之外立凡¶舉例屈指不能以遽
盡也揚雄氏作法言¶其意亦有取夫是後千餘年禮部
尚書王¶先生出知濓洛之學淑于吾徒之功至漙¶然簡
便日趨偷薄固陋瞠目拱手面墻背<md:KR4d0473_SBCK_021-14b>¶芒滔滔相承聒不
以為恥於是為困學紀¶聞二十卷具訓以警原其㫖要
揚雄氏之¶志也先生年未五十諸經皆有説晚歲悉¶焚
棄而獨成是書其語淵奥精實非紬繹¶玩味不能解下
世三十年肅政司副使馬¶速忽公僉事孫公楫濟川分
<pb:KR4d0473_WYG_021-14b>
治慶元振起¶儒學始命入梓桷㳺公門最久官翰苑時¶
欲悉以其所著書進于¶朝廷因循不果今也二公謂桷
知先生事¶為詳㑭首為序庸書作書之本㫖亦以勵<md:KR4d0473_SBCK_021-15a>¶夫
後之學者先生諱應麟字伯厚自號深¶寧居士泰定二
年冬十月門人具官袁桷¶序¶
　　　大易通義序¶
郡侯郭文卿示易通義一帙曰此真定侯¶先生所述也
先生㓜喪明聆羣兒誦書不¶終日能悉記其所授稍長
<pb:KR4d0473_WYG_021-15a>
習詞章自謂不¶學可造詣既而悔曰吾明於心刋華食
實¶莫首於理理以載道原易以求則為得之¶於是精意
讀易旁通曲㑹参以已說而名<md:KR4d0473_SBCK_021-15b>¶之曰通義讀其書浩乎
其詳也簡乎其著¶也因理以測象若遺焉而不敢廢也
桷學¶易盖亦有年矣原夫八卦既列象斯立焉¶故卦有
理者焉有象者焉理有以言為象¶象有以理為用理與
象不得而偏也聖人¶懼其言之雜也諸卦之彖専言夫
理而取¶身取物悉見於爻辭矣又懼夫設卦之理¶彖不
<pb:KR4d0473_WYG_021-15b>
足以盡也復繫之以上下傳而其象¶位之明著悉見於
説卦至矣盡矣後之儒¶先言理者過於浮略象廣喻而
泥象者微<md:KR4d0473_SBCK_021-16a>¶言隻字咸取以為象角立交病三聖之㫖¶泯
然莫知所歸自朱文公發變象之説學¶者始知所宗君
思深而識幽據㑹提要盖¶將為程子之忠臣倣文公以
入夫邵子之¶室非潛心尊聞者不能也今年逾九十康¶色
未艾先生名克中字正卿郭侯㑭叙其¶書將入于梓不
讓而為之序焉
<pb:KR4d0473_WYG_021-16a>
　　　老子講義序¶
昔之善言老子者謂其同者合於易其不¶同於孔子者
皆矯世之弊此論千萬年不<md:KR4d0473_SBCK_021-16b>¶能以易也新安程泰之作
易老通言余意¶深得其㫖讀之茫然不能以脗合語簡
則¶理得大羮𤣥酒夫豈㫖于味乎老子之五¶千言不得
已而為言也道為乾坤之體徳¶為咸恒之用繹其辭㫖
觀妙觀徼見天下¶之賾而疑諸形容者也衆妙之門易
之門¶也功成弗居治蠱之道也使民無知無欲¶百姓日
<pb:KR4d0473_WYG_021-16b>
用而不知也挫銳解紛洗心藏宻¶之㫖也多言數窮吉
人之辭寡也谷神不¶死生生之謂易也後其身外其身
以前氏<md:KR4d0473_SBCK_021-17a>¶用之道也水善利萬物坎之行有尚也持¶盈揣
銳君子有終也生而不有為而不恃¶無思無為也埏埴
為器户牖為室十三卦¶制器之義也有之以為利無之
以為用民¶咸用之謂之神也為腹不為目觀我朶頥¶之
凶也寄於天下託於天下知進退存亡¶而不失其正者
也迎之不見其首随之不¶見其後神無方而易無體也
<pb:KR4d0473_WYG_021-17a>
善為士之章¶出入以度無有師保如臨父母之謂也觀¶
復復其見天地之心也皆謂我自然不事<md:KR4d0473_SBCK_021-17b>¶王侯髙尚其
事也若夫十八十九二十章¶矯世之言也其中有物其
中有精坎離之¶體未濟既濟之用也不自伐故有功謙
之¶義也有不信焉亦矯言也跂者不立鼎折¶足不勝其
任也有物混成易有太極也輕¶則失臣躁則失君君不
宻則失臣臣不宻¶則失身之義也善人者不善人之師
益道¶也知白守黒窮神知化之義也去甚去奢¶去泰致
<pb:KR4d0473_WYG_021-17b>
恭以存其位者也将軍居左師左¶次无咎也道之在天
下變動不居周流六<md:KR4d0473_SBCK_021-18a>¶虚之義也自知者明顔子之不逺
復也自¶勝者强君子之自强不息也終不為大虚¶以受
人也視之不見聴之不聞極深而研¶幾也不疾而速不
行而至也柔弱勝剛强¶坤至柔而動剛也利器不可以
示人君子¶藏器於身也守萬物将自化神而化之使¶民
宜之也上徳不徳章矯言也謂得一者¶貞夫一者也萬
物生於有有生於無蔡氏¶曰兩儀之先其易無體兩儀
<pb:KR4d0473_WYG_021-18a>
之後其易有¶體有無之義於斯見之明道進道探賾索<md:KR4d0473_SBCK_021-18b>¶隠鈎深致逺之謂也道生一一生二二生¶三三生萬物
石林葉氏曰易之數見於大¶傳者乾坤之䇿也物亦非
萬之所能盡該¶微見其緒曰引而伸之觸類而長之天
下¶之能事畢矣老氏言數曰道生一一生二¶二生三三
生萬物荘周言數曰一與言為¶二二與一為三自此以
往巧厯不能筭老¶氏所謂三生萬物者猶易之言當萬
物之¶數而不盡其說也荘周所謂巧厯所不能¶筭者猶
<pb:KR4d0473_WYG_021-18b>
易之言引而伸之觸類而長之而<md:KR4d0473_SBCK_021-19a>¶不窮其變也至漢言
律厯者於是始於易¶數之外起黄鐘之一而三積之至
於十七¶萬七千一百四十有竒以為五行之數備已¶而又
為三統之説以五行相錯由三微三¶著積之始於太極
而終於二千三百六十¶三萬九千四十而復於太極上
元以為天¶下之能事畢無為老子之㫖義與生而不¶有同
㫖既同則無思無為之義同矣知足¶不辱知止不殆諸
卦之上九類之清静為¶天下正憧憧往來之反説也知
<pb:KR4d0473_WYG_021-19a>
足常足繫<md:KR4d0473_SBCK_021-19b>¶于苞桑也其出彌逺其知彌少稱名也小¶取
類也大之義也為學日益為道日損兼¶損益而言也懲
忿窒欲損也見善則遷有¶過則改益也聖人皆孩之退
藏於宻吉凶¶與民同患也善攝生老子之本㫖致一之¶
義近之矣道生徳畜乾坤之用也生而不¶有變化云為
也塞其兊言行君子之樞機¶也慎言語塞兊之本也閉
其門行其庭不¶見其人之謂也介然有知知微知彰知
柔¶知剛介于石之義也善建者不抜確乎其<md:KR4d0473_SBCK_021-20a>¶不可抜也
<pb:KR4d0473_WYG_021-19b>
修身至天下中庸之論也精之¶至和之至男女搆精化
生之道也𤣥同不¶見是而無悶也以竒用兵以此毒天
下而¶民從也禍兮福之所倚碩果不食也福兮¶禍之所
伏鞶帯之三禠也治人事天莫若¶嗇卑而不可踰貳簋
可用享也有國之母¶可以長久安土敦乎仁愛之道也
非其鬼¶不神睽之羣疑亡也大國取小國小國取¶大國
湯文王是也謙之上六得之矣道者¶萬物之奥廣大悉
備也何棄之有容民畜<md:KR4d0473_SBCK_021-20b>¶衆也坐進此道藉用白茅无咎
<pb:KR4d0473_WYG_021-20a>
也圖難於¶其易為大於其細易簡而天下之理得矣¶為
之於未有治之於未亂履霜堅氷也合¶抱之木生於毫
末喻積小以髙大也下二¶章亦同也民之難治以其智
多禁民為非¶曰義則智去矣江海為百谷王天水違行¶
而由一以生也下者水之道需而蹇蹇則¶通矣下濟而
光明之義得矣曰慈天地之¶大徳曰生也曰儉損之道
也曰不敢為天¶下先㢲以行權也善為士夫子於益或
擊<md:KR4d0473_SBCK_021-21a>¶之立心勿恒凶之爻詳言之矣用兵有言¶仁者無敵
<pb:KR4d0473_WYG_021-20b>
也吾言甚易知易知則有親也¶知不知滕口説也民不
畏威不威不懲滅¶趾滅耳之爻得之矣勇於敢則殺天
道虧¶盈而益謙也民之饑節以制度則不傷財¶不害民
矣人之生章原始反終故知死生¶之説也天之道其猶
張弓日往月來之義¶也天下柔弱莫過於水坎之内爻
堅强者¶也故險之時用大矣哉受國之垢國君含¶垢也
明夷之義於斯見之常興善人積善<md:KR4d0473_SBCK_021-21b>¶之家有餘慶也小
國寡民章通其變使民¶不倦也利而不害乾不言所利
<pb:KR4d0473_WYG_021-21a>
保合太和¶乃利于貞矣為而不争争地争城老子之¶親
見也王侯設險以守其國夫豈有争哉¶予固嘗以易釋
其㫖而未有成也同里吕¶君與之故儒家閲世益深㳺
於方外以其¶著老子一編見示甚侣夫予之所見其文¶
詳順而實援據以精築室於海島孤絶之¶地黜聰窒明
以養其泰和且又将窮極山¶川之幽勝以求正於有道
誠可謂老而能<md:KR4d0473_SBCK_021-22a>¶學者也故輯舊説列于前凡我同志知
予¶之不妄也許可者有在也泰定二年七月清¶容居士
<pb:KR4d0473_WYG_021-21b>
袁桷序¶
　　　髙一清醫書十事序¶
班固氏輯劉氏七略為藝文志其序醫經¶方藥終以神
仙十家殿之尋宗探本厥㫖¶深秘近世習老氏者則以
為薄清浄務名¶實若班氏去取未足為吾學輕重其不
習¶老氏者因其先後遂以為尊吾聖人莫若¶班氏縁聲
附響深切明著之道二者皆所<md:KR4d0473_SBCK_021-22b>¶未喻也醫經方藥具訓
于先古其不得已¶而為之意世莫之曉惟空林隠竇刻
<pb:KR4d0473_WYG_021-22a>
意繕¶性之士必極其本致而後能知之故其察¶五行乗
剋之理七情摩盪之原兢兢惴惴¶使夫身不至於已病
而餘功後效積精以¶適神者斯近夫神仙之説矣班氏
深存其¶義而隠其説故世之方士皆荒忽詭幻復¶别為
一家以自侈靡而所謂非聖不言者¶則有戾五福之彛
訓仁者静夀之義於道¶何取焉予嘗謂有經天下之志
必有經天<md:KR4d0473_SBCK_021-23a>¶下之事胼胝之勞在陳之厄其饑寒困苦¶雖
九死不得以自悔視夫彈冠結綬争奪¶得喪談性命之
<pb:KR4d0473_WYG_021-22b>
空而忘事理之實者則有¶閒矣故每信而不敢自異居
里時獨髙君¶&KR1207;一清慕方外學嘗以為醫經為性命之¶
本若冶金鍊石諸秘詭事皆不取殫極年¶歲悉取上古
漢晉諸經方以及唐宋所續¶出經分緯别定其精良刪
其繁雜别為十¶事謂必由此足以通夫仙道而其意與
班¶氏適相脗合髙氏衣冠為四明望自獻簡<md:KR4d0473_SBCK_021-23b>¶公閌掌成
均定學制當秦氏廢錮正士即¶致事以春秋禮學教授
郷里内翰公文虎¶禮部公似孫父子皆以文學致清顯
<pb:KR4d0473_WYG_021-23a>
至大¶宗伯衡孫為端平正士修儀偉貌年八十¶餘手抄
見聞及方技諸書亹亹道舊不輟¶一清為諸孫得於宗
伯為多淵懿之深簡¶聞小誦非所可擬疑駸駸乎與學
仙之道¶通故今自號為通仙子云然予㓜聞諸老¶言葛
天民曾景建以神仙説㳺公卿清言¶玉雪苦意氷蘖見
者憐而欲成之後卒不<md:KR4d0473_SBCK_021-24a>¶就㝡後里人王丹池復以是説
㳺亦不就¶十事之成於吾徒誠有賴未知神仙之本¶㫖
其果能有成也朱文公於老氏嘗曰恐¶逆天理信而不
<pb:KR4d0473_WYG_021-23b>
泥然未始與浮屠者同其¶議悼日月之如流知𤣥髪之
易化髙君其¶奚以辭因叙而致意焉¶
　　　四明志序¶
成周疆理之制審於王畿首合同姓以夾¶輔至於四履
則必假異姓焉以控遏之先¶後䟽附曲盡其制何周且
詳也四方之志<md:KR4d0473_SBCK_021-24b>¶猶懼其不能以悉知也則必以外史掌
之¶沛公入秦而書具在區區刀筆吏獨能収¶其書據要
漢中夫豈偶然也哉¶世祖皇帝聖徳神武混平寰宇首
<pb:KR4d0473_WYG_021-24a>
命秘書¶監儒臣輯大一統志沉幾逺略與昔聖人¶意㫖
脗合然而郡志缺落其遺䡍未備焉¶者不復以徹于上
馬侯澤潤之固嘗為中¶祕官知之矣暨守四明廼曰明
舊有志今¶為帥大府浙東七州推明為首阨塞户版¶物
産地利是宜究察以待問清風舊徳與<md:KR4d0473_SBCK_021-25a>¶昔之髙閎巨閥
屬於宅里者猶可考也謂¶桷久為史官宜有述桷嘗聞
之洙泗遺俗¶稽之以久逺者道徳之澤也詫錙銖之利¶
以害于吾民昔人之所不道空虚設增農¶日益困甚者
<pb:KR4d0473_WYG_021-24b>
紀其山林屋室之盛奉書詣¶庭若執符契争莫能已是
殆昔之無知者¶根其禍也管夷吾作書訓子弟良厚而
内¶政以漁鹽為急儒者詬之維明負山横江¶歲厄於水
旱河渠是先牧民之本推其沿¶革覽其山川知昔時得
人之盛宫室户口<md:KR4d0473_SBCK_021-25b>¶之無恒釋道遺文之盛衰是皆足以
增其¶永歎焉者矣廼為十二考以志其事遂不¶敢以荒
落而有辭焉馬侯為政愷悌惻隠¶以宜于民民以不病
郡博士吳君某勤恪¶承令詢索州縣之所宜聞者良備
<pb:KR4d0473_WYG_021-25a>
因是得¶以成書焉¶
　　　李景山鳩巢編後序¶
桷過永嘉張宗魯書塾庋河間李景山氏¶手校朱子詩
傳謹視之旁行側注朱墨定¶竄精善心慕焉雖未熟詳
知其名能詩吾<md:KR4d0473_SBCK_021-26a>¶意非近世詩士也近世言詩家頗輩出
凌¶厲極致止於清麗視建安黄初諸子作已¶憒憒不復
省鈎英掇妍刻畫眉目而形幹¶離脱不可支輔其凡偶
拙近者率悻悻直¶致棄萬物之比興謂道由是顯六義
<pb:KR4d0473_WYG_021-25b>
之㫖¶闕如也是歲冬見于京師始讀其詩於¶雍虞徳生
質而不倨倚而不踰襲衆芳之¶英融寄于窮厓絶域之
地而審其昔日之¶心滿意肆盖將冲寂寥廓脱然以逃
焉者¶也夫子之言曰詩可以怨然不怨可也怨<md:KR4d0473_SBCK_021-26b>¶已則責
難於天誠不怨邪幽蘭之辭湘纍¶之賦得而廢之矣若
公之詩非悲其不遇¶也凛焉以持者正也反而言之斯
怨矣又¶何病焉予嘗從問雲南土風歲弄兵不止¶計安
出公曰理則人擾則獸豈獨雲南哉¶退已書諸牘復識
<pb:KR4d0473_WYG_021-26a>
于序後若徳生所論次¶者不復著¶
　　　劉内翰文集序¶
至元二十四年間南康劉公為内相宋社¶未亡桷髫年
侍先處<md:KR4d0473_SBCK_021-27a>¶州府君于錢塘獲<md:KR4d0473_SBCK_021-27b>¶識之議論雄偉誠竒士也後
有客自京師¶來者必詢其詞命制作多戃怳不能道踰¶
十餘年獲入禁林得玉堂制草而讀之編¶次荒略詞臣
之名十不存四五是則劉公¶之文無因而推考焉者矣
至治元年冬十¶月其嗣判官君某槖其遺文相過焉㑭
<pb:KR4d0473_WYG_021-26b>
有¶叙桷讀之手不以釋夫集腋於裘擣珍於¶鼎非精别
者不能也尊其所聞足以信後¶諛言美説非後進之所
宜為也東平李公¶謙評公之文曰學問該洽性理精詣
承㫖<md:KR4d0473_SBCK_021-28a>¶王公搆則曰深妥雄健博碩光明廣平宋¶公渤亦
曰氣盛辭卓温縟宏雅嘉禾張公¶伯淳則又曰浩蕩横
逸是數公者司衡挈¶繩將㑭夫後之學者翕焉以従其
傳信何¶疑矣夫以理為主文常患於不工雕鏤委¶心茫
然而無以畔岸是則為是者良難矣¶命焉而得所遭事
<pb:KR4d0473_WYG_021-27a>
久則論益定觀其詩文¶於當世羣賢之言有考焉斯得
矣¶
　　　樂侍郎詩集序¶
故吏部侍郎河南尹樂公詩一編其季子<md:KR4d0473_SBCK_021-28b>¶克誠以家集
㪚䡍守其記憶者得若干篇¶将刻于梓㑭有叙桷讀而
作曰嗚呼㫖哉¶方南北分裂兩帝所尚唯眉山蘇氏學
至¶理學興而詩始廢大率皆以模冩宛曲為¶非道夫明
於理者猶足以發先王之底藴¶其不明理則錯冗猥俚
<pb:KR4d0473_WYG_021-27b>
散焉不能以成章¶而諉曰吾唯理是言詩實病焉今夫
途歌¶卷語風見之矣至於二雅公卿大夫之言¶縝而有
度曲而不倨将盡夫萬物之藻麗¶以極其形容贊美之
盛若是者非夸且誣<md:KR4d0473_SBCK_021-29a>¶也五經言理莫詳於易其詞深且
宻闡幽¶顯微不敢以直易言之考於經皆然也宋¶之亡
也詩不勝其弊金之亡一時儒先猶¶秉舊聞於感慨困
窮之際不改其度出語¶若一故中統至元間皆昔時之
緒餘一一¶能有以自見若吏部公則親受承安貞祐¶之
<pb:KR4d0473_WYG_021-28a>
傳故其詩清切俊邁足以振數百年之¶逺響㑭置諸中
州之所編次其何能以辨¶公諱舉字用之號藏齋與父
運副皆金進¶士家世源委所從來有据傳以永久孰曰<md:KR4d0473_SBCK_021-29b>¶不宜¶
　　　曹邦衡教授詩文序¶
大江以南地為荆揚郡不過百十其言語¶風俗起居飲
食之異邈不相近世方理文¶治而士大夫言詞章髙下
復人人殊數十¶年來文益媮體益弊乗髙駕浮滑稽恣
<pb:KR4d0473_WYG_021-28b>
睢¶恍乎其不可結絜而至於道者不懼則憤¶遡源而論
之葢方承平時師表日增士以¶其類至尊其所傳過於
自守而樂凡近者¶尤矜矜然祕重不妄與一道徳而同
風俗<md:KR4d0473_SBCK_021-30a>¶先王之教誠不若是也余嘗㑹文於同志¶反復力
議而卒以自病廬山曹邦衡客京¶師三年矣閉門絃歌
絶造請之跡顧屢察¶之而卒未之與議将行始示其詩
文一編¶蒐竒粹精炳然而横陳列懸于簴擣珍于¶鼎聲
味相屬而凌厲感悱盖将合律吕之¶變適酸鹹之宜者
<pb:KR4d0473_WYG_021-29a>
也夫不自是其是必有¶則於古守其私説不能以自廣
將固且隘¶博以求之精以思之日遷而歲異當於是¶乎
益今四海一國士之不可强為者猶跂<md:KR4d0473_SBCK_021-30b>¶而及文教之洽
由是而一曹君勉乎哉往¶慎廼塗正轅而行其寧有不
至者耶¶
　
　
　
<pb:KR4d0473_WYG_021-29b>
　
　
　
　
　
　
　
　清容居士集卷二十一
