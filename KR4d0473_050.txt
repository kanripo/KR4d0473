# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:40.432469
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0402-050淸容居士集-卷第五十.
<pb:KR4d0473_SBCK_050-1a>¶
清容居士集卷第五十¶
　題跋¶
　　　書正肅公懲忿窒慾題扁¶
忿慾皆發之不中節者桷嘗讀易之咸以¶
無心為感何思何慮是則安有不正者㢤¶
漢儒言感物而動失㫖多矣先正肅公謂¶
忿近於剛以欲為剛徳不&KR0085;探本澄源有¶
合夫繫辭傳之&KR0003;故其平居奉身如玉雪¶
危言讜論百壬交避其剛之謂也清齋端¶
居不邇聲色此絶欲之效也居朝不一二¶
<pb:KR4d0473_SBCK_050-1b>¶
年&KR0186;以直道去湯文清哭公之詩有曰獨¶
畱事業在江東真實錄也&KR0025;子瑛居龍虎¶
居室以四大字昭示户冊且築象山之麓¶
為精&KR0213;審其傳授保形以静老氏之&KR0003;飬¶
厥靈根吾儒之&KR0003;是則安有忿慾易曰無¶
有師保如臨父母正肅之訓豈虚言㢤泰¶
㝎二年上已日族孫具官桷再拜謹書¶
　　　跋正肅公手澤¶
吾宗由宋仁皇時　光禄公轂與祥符縣¶
丞　同舉開封　祥符後居東亰建炎兵¶
<pb:KR4d0473_SBCK_050-2a>¶
變　祥符孫　太保絜家&KR0025;青州軍以歸¶
是生　太師衛公厚徳退譲而　光祿公¶
家自朝奉公亦漸替至　正獻公入太學¶
師陸文安公登淳𤋮辛丑第　衛公之子¶
　越公&KR0025;　正獻游考兩家南北之分始¶
得合譜訖受學于　正獻癸丣&KR0010;　越公¶
與計偕不赴淳熙丁未登第自是先後為¶
秘書省官為侍&KR0025;人咸曰叔姪之盛師生¶
之榮於是見之　正肅公見　越公鄉薦¶
時年始九齡自是敦叙不絶兩家厄於祝¶
<pb:KR4d0473_SBCK_050-2b>¶
融之災舊蔵㡬盡脫焉以僅存者猶數十¶
紙&KR0025;姪則瑛自龍虎還里曰　䝉齋先生¶
遺愛在江東社而祝之㒺敢墜因以手澤¶
二通俾為象山證契曰　大資同知桷之¶
曽大父曰思贊府判實則瑛之曽大父噫¶
世運既殊喬木彫落書其本末願刻諸山¶
中以為永乆泰㝎二年三月甲寅族孫具¶
官桷拜手謹識¶
　　　題&KR0025;子瑛城門八詠¶
始余讀陶靖節諸賢詩志意憤悱抑其意¶
<pb:KR4d0473_SBCK_050-3a>¶
而為之言盖將以&KR0025;其𩔖也五君八哀杜¶
子羙䂓䂓然相近羇窮不偶故竊其佀而¶
為之者焉龍虎山為道士據㑹竒怪嶄削¶
率可以見於詠歌者書扵志見扵碑誌跬¶
歩不敢以軼而吾&KR0025;子則瑛作城門八詠¶
以相示首之以仙隱言夫宗師創始之難¶
也曰茅山易髙士靈寳之創首龍虎而終¶
于茅山者也曰天谷慕真隱而不騁于外¶
詠蓬蓽之𫠦居則與天谷竝或曰蓬蓽勝¶
之曰玄洲三隱東城慕其孝友而&KR0014;以肥¶
<pb:KR4d0473_SBCK_050-3b>¶
遯自處者也曰碧玉則曰我　越公之徳¶
未墜粤昔旌陽公以厚徳植樹而奉祀有¶
缺懼不&KR0014;以承噫今為方外流者絶其本¶
枝而獨呉特進不若是則瑛&KR0014;亢宗叔老¶
矣不復有望異時見吾　中散公　朝請¶
公之子孫成立非子也邪¶
　　　跋外髙祖史越王尺牘¶
(某伏以即日毒暑在&KR0049;正君子/齋戒之時共惟撫幹國録盛徳)¶
(在躬黙有神相台&KR0049;動止倍介/繁福某歸老山林一念不作殊)¶
(覺强健不&KR0085;云者䝉示張公行/狀可發一笑識者觀之必有公)¶
<pb:KR4d0473_SBCK_050-4a>¶
(論建炎以来錙積寸累車馬器/甲符離一掃無孑遺東南膏血)¶
(竭扵叛亡目今州郡窮匱皆由/當時不䘏國計以償㓛名之心)¶
(某𫠦不忍為也某此心天實知/之主上實知之不䘏後世之無)¶
(聞也吾人以謂如何竹洲𫠦寓/什物無恙幸置慮他覬韜飬以)¶
(前光大異時横蜚尉區區之𫠦/期待幸甚幸甚五月日太傅保)¶
(寧軍節度使致仕/魏國公史浩箚子)¶
朱文公作張忠獻行狀一出南軒之筆不¶
過題官位姓名而己後攷三敗事跡始悔¶
昔年不加審覈歸咎南軒然亦無及矣符¶
離之敗陵陽李伯微甫載其事甚詳今不¶
<pb:KR4d0473_SBCK_050-4b>¶
敢為忠㝎辨明直書其𫠦紀曰符離之役¶
軍資器械失亾殆盡張魏公初聞之疑虜¶
人踵至甚懼即軍中觧𫠦佩魚遺歸朝官¶
太平州通判劉藴古朝議大夫使虜求和¶
僚吏有止之者乃奏乞𦤺仕又乞朝廷遣¶
使孝宗不&KR0025;既而虜人不復南魏公乃謀¶
再舉上亦不&KR0025;及和議將成魏公持之甚¶
確左相湯慶公因白藴古之事由是魏公¶
遂絀李與張俱蜀士史筆不敢有𫠦隱避¶
桷以外諸孫尢宜尊𫠦聞以傳信忠㝎尺¶
<pb:KR4d0473_SBCK_050-5a>¶
牘無一字失實者此豈私喜怒而為言者¶
歟泰㝎二年五月甲子具官𡊮桷再拜謹¶
記¶
　　　書瓶城齋記後¶
抑甞觀易而得兊艮焉澤以漸摩言之於¶
家者也澤而不止㡬於險矣節者𫠦以懼¶
其過也當位以節節斯通矣艮者總其身¶
而身有止也思不出位艮道之𦤺因地以¶
光而復降焉斯謂之謙謙非&KR0111;於事也故¶
鳴謙之象著而用節之斯益困矣凌侯商¶
<pb:KR4d0473_SBCK_050-5b>¶
榷事物黙以全其機清介自律人莫有敢¶
犯户冊之訓㴱契易理敢誦𫠦聞而質諸¶
良月既朢越𡊮桷書¶
　　　䟦汪龍溪外制草¶
崇觀詞臣以扇對全語為髙獨龍溪先生¶
痛掃時弊盡復元祐之舊方羽書飛馳顛¶
沛道路非如昔人夙搆古語而徳音四逹¶
甚於奉天之感泣不𦍒為秦氏子擯斥逺¶
道而先生迄不得再入矣抑甞考宋世内¶
外制之作至公而始𤰅故其翦裁也有丁¶
<pb:KR4d0473_SBCK_050-6a>¶
夏之風其典雅也𤰅曽王之體肆而不野¶
麗而不侈則駸駸乎歐蘇矣今觀手藁遂¶
書𫠦聞以寓仰止之意云乙丣七月望日¶
𡊮桷書¶
　　　書劉貢父&KR0213;人種竹倡和詩後¶
元祐元年九月蘇文忠公以中書&KR0213;人為¶
翰林學士十一月劉仲馮孔經甫為左右¶
史蘇文㝎曽子開為中書&KR0213;人盖同月除¶
書也劉公由秘書少監入掌詞命盖與大¶
蘇公相後先孔常甫則猶在著作廷兄弟¶
<pb:KR4d0473_SBCK_050-6b>¶
父子嗚呼盛矣㢤鄧右丞𤋮寧間以九制¶
之譽積十年為承㫖自負灝噩詎淺淺耶¶
甞攷元祐初元實維丙寅姤遯之基已萌¶
是&KR0010;温公薨黨論興詩禍作馴𦤺宣政紹¶
興丙寅秦相擅持南北分裂遂㝎至於開¶
禧則罪歸于韓咸淳㒺上之罪昭于賈氏¶
不十年而宋亡治少亂多明于天人者未¶
甞不㴱知之噫前乎乾徳天聖之際又何¶
其盛也今&KR0010;距丙寅僅僅十禩文明之運¶
誠在于此仰止先&KR0530;感慨係之丙寅人𡊮¶
<pb:KR4d0473_SBCK_050-7a>¶
桷識時延祐乙丣十有二月庚寅也¶
　　　跋蘇子美帖¶
滄浪翁中年書猶未精詣後沈錮黜落浩¶
然之氣悉心用資以為翰墨祁公號婦翁¶
兖公宻友終不&KR0014;為之道地前代法律之¶
嚴若是¶
　　　書蒲傳正左丞帖¶
左丞蒲公文學政事𤋮寧元豐之時號為¶
名流後出為亳州未㡬以揚易杭皆東南¶
要郡此手帖盖由亳入覲時𫠦作也蜀由¶
<pb:KR4d0473_SBCK_050-7b>¶
孟氏以来無兵革鬭争文士迭出至元豊¶
時為翰林學士者十餘人公其一也宋世¶
仁英正史皆公纂&KR0113;今蔵史院可考皇慶¶
癸丑桷得與其裔孫道源同為史屬蒲為¶
西蜀大族三丣之變徙興元者獨&KR0014;保其¶
宗家譜整𤰅遂以　先越公𫠦蔵左丞公¶
手澤歸之以永其傳噫綸言汗簡皆家世¶
舊物桷無以進議厥今理學宏闡實始於¶
舂陵周元公元公之道之學實蒲公紀其¶
事立賢無方願於諸孫有以廣之㑹稽𡊮¶
<pb:KR4d0473_SBCK_050-8a>¶
桷書¶
　　　䟦懐素揮翰帖¶
懐素書多才翁兄弟𫠦書至明昌諸賢尢¶
競習此體余在都下𫠦見凢&KR0070;十卷皆偽¶
贗可考獨此唯宣和舊物審為非臨摹者¶
　　　跋桺公權書清静經¶
韓氏閱古堂清静經乃越石氏家蔵舊物¶
石居新昌慶曆時刻此帖後入復古方韓¶
貴盛時遂得此帖悉有紹興圖璽此籖摽¶
光皇手題石氏墨本失之拘紹興本失之¶
<pb:KR4d0473_SBCK_050-8b>¶
瘠韓本失之弱今覩真蹟硬黄古紙松煤¶
老色無纎粟繆妄視昔三本真碔砆也龍¶
集戊申至大改元甲子日桷謹審證于後¶
　　　跋顔真卿誥¶
前人多疑祖父誥非其子孫𫠦可書魯公¶
舉進士開元年已長成昔人誥勅必擇&KR0014;¶
書者填補&KR0025;唐考之徐季海之於其父嶠¶
之是也&KR0025;宋考之蔡君謨米芾是也此卷¶
舊入思陵復古殿後入秘書省　先越公¶
為秘丞時掌圖籍凢唐相誥皆入録盖徳¶
<pb:KR4d0473_SBCK_050-9a>¶
夀晚&KR0010;悉以前賢誥入祕省故也今李紳¶
誥及徐顔諸誥皆舊物審㝎無疑¶
　　　書舊作九華臺賦後¶
潛庵鄭先生兩入翰林纂&KR0113;凢例多出其¶
手于時桷亦補史屬適相後先未㡬除江¶
西儒學使者𫠦居近玉堂矮屋脫粟不堪¶
旅瑣先生清言介行每言&KR0070;百年承平事¶
不絶口桷不揆參錯承接時則有新安汪¶
尚書孫漢卿為供奉廬山&KR0544;端明子愚為¶
編&KR0113;此&KR0070;公者皆先世情好而桷以外舅¶
<pb:KR4d0473_SBCK_050-9b>¶
秘閣公叙宗盟於相府事契彌相厚也先¶
生生於淳祐甲辰之重九日先侍郎因之¶
以命名家居築九華臺湥致意焉于時桷¶
實賦之由江西歸里第不&KR0070;年而&KR0162;館其¶
子公許以門㓛入官来　亰師𢹂混元山¶
居題詠手澤一卷而九華臺賦實附于後¶
俯仰疇昔邈不可得而桷不自知止因循¶
翰𫟍者今十五年矣學不加進而道日益¶
損異日當假道清溪拜先生之墓驗昔時¶
手植之花木因以有推其子孫之興盛願¶
<pb:KR4d0473_SBCK_050-10a>¶
嗣以記之延祐三年三月已已𡊮桷書¶
　　　書李巽伯小楷夢歸賦(趙子固/有跋)¶
洛陽李巽伯建炎初同朱希真避難南来¶
名望文學與希真相上下而作字體製亦¶
復相佀希真書相鶴經朱文公評之矣余¶
甞聞先生長者言黄長睿崇寧間㳺洛陽¶
作九詠楷書㴱刻故一時洛人皆師慕之¶
希真巽伯又其佀之者字學廢已乆宣和¶
立書學主上𫠦好乃薛稷禁經𫠦謂字則¶
長而逾制者也則朱李二公寧得為愽士¶
<pb:KR4d0473_SBCK_050-10b>¶
耶希真甞和巽伯詩伊水嵩雲未歸得&KR0003;¶
平生處淚浪浪盖與夢歸同意又曰琴書¶
揔驚眼文字更過人巽伯翰墨之妙可知¶
今觀趙子固評書力宗元常而宋朝習鍾¶
書惟黄朱李三人暨姜堯章子固耳余甞¶
見丙舍帖徐浩模本出尢端明家又見褚¶
河南摹力命表唐本皆纎濃遒潤至比閣¶
絳宣示表如出二手則學鍾書者猶可置¶
論乙酉&KR0010;余見今翰林承旨趙公子昂扵¶
杭于時愛堯章書譜手之不釋逾三十年¶
<pb:KR4d0473_SBCK_050-11a>¶
趙公小楷妙天下是盖脫其形佀而師其¶
神俊此卷舊蔵南康黄可玉可玉嗜古剛¶
絜人也後授其徒董君有&KR0014;&KR0014;寳之願質¶
諸承㫖公作書評焉俾勿壊延祐五年八¶
月乙丣書¶
　　　題東坡嶺表書歸去来辭贈卓契¶
　　　順道者¶
東坡先生居嶺海惟卓契順巢元&KR0113;不逺¶
數千里&KR0621;鞋問訊元&KR0113;有傳而契順止書¶
歸去来辭與之如有欠恨桷扵徳常家始¶
<pb:KR4d0473_SBCK_050-11b>¶
獲見真蹟落墨淋漓光透楮背見者皆竦¶
然以起敬而元&KR0113;傳非精熟蘇文者未甞¶
接識昔人以鼎&KR0156;傳逺謂於監觀有補徳¶
常宜廣刻使家有其書任恤之道見於盛¶
世矣¶
　　　跋呉丞相繳京湖帥賻陳清敏帖¶
嘉㝎十一年　先越公與清敏公同在殿¶
廬實得呉毅甫丞相爲第一清敏之薨丞¶
相㴱徳之爲作書閫帥于時賈相年未四¶
十方折節慕名丞相書至詎敢靳嗇清敏¶
<pb:KR4d0473_SBCK_050-12a>¶
子孫又安得以不家於喪為辭故事大臣¶
薨有㫖州郡治喪𦵏㴱&KR0178;後人不知以清¶
敏公家為有請故表其本末若是¶
　　　書世綸堂雅集詩卷¶
吾鄉盛時比屋皆故家大官咸淳賈相擅¶
國絶惡四明由是衣冠皆為月集悉不敢¶
議時事卒至國亾無賣降于外者當至元¶
末年諸老先生猶亾恙時則有㴱寧王先¶
生師表模範世綸雅集猶有洛社耆英之¶
遺意甫三十有四年風塵變更乗虬上征¶
<pb:KR4d0473_SBCK_050-12b>¶
無有一人在者覽　先郡公之遺墨不勝¶
悲慕世綸主人於是下世亦二十年矣桷¶
以契家子猶得&KR0025;封胡羯末之後願相與¶
勉焉以圖無斁¶
　　　題樂生詩卷¶
詩於唐三變焉至宋復三變焉派於江西¶
變之極有不可勝言者矣劉南嶽少年以¶
詩自名晚&KR0010;獨尊楊廷秀考於風雅無是¶
體參於唐宋無是體以斷絶直𦤺為工叱¶
咜轉旋駸駸乎江湖之靡者也吾鄊前&KR0530;¶
<pb:KR4d0473_SBCK_050-13a>¶
𫠦為詩倣韓而不&KR0014;愽師蘇而不&KR0014;宏然¶
卒無江西之弊誦建安黄初之作推而至¶
扵風雅則亦有徑廷矣㝎海樂君之才以¶
一編介&KR0253;君玉度示余且求叙引噫詩不¶
能以易言也觀其平淡者合自然孤絶者¶
得㴱悟繪物不鄰扵巧琢至境合心㑹釃¶
然百谷之泉必逹扵衆流是亦扵詩非積¶
學有源者不&KR0014;是也余終老林泉異日相¶
尋於寂寞空絶之地相與酬倡又將盡其¶
&KR0003;焉¶
<pb:KR4d0473_SBCK_050-13b>¶
　　　書孫僉事訓子八字&KR0003;¶
一貫之㫖忠恕而己其語簡而易明大賢¶
之教人曰不𡚶語聖人之教子則曰立與¶
言二字而己過於文則漫不加省切於近¶
則易以自持孫公濟川之家訓凢八字曰¶
吾將以訓于家吾子之果&KR0014;為儒也必將¶
由是以得名使不至焉則守斯言也其不¶
為小人之歸也明矣求余言以増警遂書¶
以歸之俾勿墜濟川子名某日不廢學將¶
以儒術起家桷老矣猶將見之¶
<pb:KR4d0473_SBCK_050-14a>¶
　　　書党承㫖篆杏壇二字後¶
翰林承㫖党公篆法妙一時𫠦書杏壇二¶
字刻于曲阜藹然風雩之意千載一日也¶
衍聖大宗南徙三衢設祀有廟傳嫡有緒¶
今郡守趙侯敬之髣其舊址築壇於㫄昭¶
掲二字於其上有新豐肖佀之意見堯於¶
牆著存不&KR0111;之義也若曰思其居處孔氏¶
子孫萬世不怠是則趙侯之用心良厚矣¶
泰㝎三年二月具官𡊮桷拜手謹記¶
　　　書呉子行篆書隂符經¶
<pb:KR4d0473_SBCK_050-14b>¶
唐世隂符始大行原扵李筌成扵李靖貞¶
觀皇帝始酷好之命褚河南凢書一百九¶
十本貞觀之意盖廣用兵之&KR0003;耳李筌託¶
神姥之言乃曰上有神仙抱一中有富國¶
安民下有彊兵戰勝又𡚶増六注以惑後¶
人然終不可悉解而呉子行復書之何耶¶
唐人作篆惟書千文盖懼學者之未易察¶
也徐鉉作項王亭賦仿李陽冰裴公徳政¶
碣之遺意子行沈困市隱豐碑巨碣不&KR0014;¶
以自見寫其幽曠託焉以自逃者也余甞¶
<pb:KR4d0473_SBCK_050-15a>¶
聞善書者大篆不得入小篆隸書㝡懼入¶
八分使子行在吾願相與評焉¶
　　　題劉明叟詩卷¶
大裘無文良玉不琢質至羙而無可楝擇¶
也言為心聲而詩章之衍溢則又若必事¶
扵模範論至扵理盡𫠦謂模範者特餘事¶
耳黄太史甞言寧律不諧不使句俗以建¶
安黄初之法較之佀若有病然太史𫠦為¶
詩鍛鍊之工過於前人其𫠦謂不諧者盖¶
其變體耳吉安劉明叟示余詩一編不事¶
<pb:KR4d0473_SBCK_050-15b>¶
雕飾意氣凌厲理勝而語完嶰谷之竹合¶
扵自然不假按抑而宫商敷宣各當其職¶
手之不&KR0014;以釋因以夙昔之𫠦聞者書于¶
後而歸之¶
　　　題閔思齊詩卷¶
唐詩有三變焉至宋則變有不可勝言矣¶
詩以賦比興爲主理固未嘗不具今一以¶
理言遺其音節失其體製其得謂之詩與¶
隴西閔思齊示𫠦爲詩沖澹流麗亹亹倣¶
唐人風度&KR0009;興整雅將駸駸乎陶韋之畦¶
<pb:KR4d0473_SBCK_050-16a>¶
町矣近世言詩莫不以三百篇為主經緯¶
之分&KR0252;不知𫠦以由逺自邇漸入魏𣈆詩¶
寧有不工者乎思齊敏而且勤輟食忘寝¶
和平多而凄怨少氣完體充不以沮折為¶
可撓事物之来處益有暇故其見於心聲¶
者無羇窮不偶之意讀其詩以余言為證¶
斯得之矣¶
　　　書呉明之文編後¶
始余見閩清呉明之于成均神度秀朗㳺¶
于公卿將以竒言直氣感動鉤&KR0003;&KR0186;同坐¶
<pb:KR4d0473_SBCK_050-16b>¶
席復與一時之&KR0014;文詞者聲摩度測守繩¶
合則駸駸乎班馬之軌轍而建安黄初之¶
餘事將力進而不肎止也余既得請歸隱¶
山中江浙挽余以校文㑹有亡子之戚旬¶
日即出後知明之試進士不中幸不余誚¶
而㴱病有司之不察也暨来四明將返閩¶
中示其𫠦為詩文若干卷讀之不&KR0014;置是¶
誠得於逺逰者多矣見聞窘于州閭舂糧¶
之適不&KR0085;以自廣而冒萬里者多大言以¶
賈禍若明之之㳺歴漸摩薰陶悉輯於翰¶
<pb:KR4d0473_SBCK_050-17a>¶
墨藉爾求配扵古人誠不為過使果有遭¶
吾見其揚于王庭清逺自儀潤色敷繹詎¶
止于是編之𫠦述㢤因書以為異日之俟¶
泰㝎三年十有二月辛未朔見一居士𡊮¶
桷書¶
　　　題雲岡圗詩卷¶
王侯叔&KR0014;守㑹稽將悉意山水以攄其夙¶
慕下車未㡬&KR0403;省檄治舶事往来市衢意¶
若有不樂值甯侯善繪事命作雲岡圗朝¶
夕觀覽蘧蘧栩栩見佀人而喜者也余甞¶
<pb:KR4d0473_SBCK_050-17b>¶
聞巖居谷隐之士有言夫細旃廣厦未甞¶
不心掉目駭而乆居　朝廷者志念専寂¶
凢其可喜可愕之事皆不&KR0085;以動故其於¶
山林之趣介乎其不拔一使肥遯將終焉¶
以無悔若是則賦此圗者其為招隐乎其¶
為反招隱乎¶
　　　書馬元帥救荒事實後¶
司獄永嘉林君萬里彚次元帥馬公救荒¶
事實一鉅編俾有言嗟夫斂散之法不行¶
扵今為牧守者亦難矣因時之凶復抑其¶
<pb:KR4d0473_SBCK_050-18a>¶
直是則於商旅奚有望焉董煟輯救荒書¶
至盡至美迄莫&KR0014;有遵其&KR0003;而行之者病¶
在於執一虚心以求則今馬公之政其近¶
之矣林君之編曰台民四十九萬有竒其¶
粟率糶者一十四萬七千有竒糾於冨家¶
㡬三萬石有竒當是時以一郡之民&KR0014;動¶
于上聽其出粟至于一十有四萬非身任¶
其責𫠦為文書不大懇切不&KR0014;至是冨民¶
遭荒抑損以售亦必有道&KR0070;盈于三萬則¶
其便不便有不得已而然者也視瘠而坐¶
<pb:KR4d0473_SBCK_050-18b>¶
弊仁人之𫠦不忍邀名以𦍒成夫豈仁人¶
之用心馬公之政集衆思以為其佐林君¶
之為首奉行而不失者皆公𫠦辟佐吏凢¶
五人見於𫠦行事實不復著記禮之言曰¶
三十年之通制國用量入以為出馬公耆¶
徳碩望將參預于　天朝願以今之𫠦行¶
為權而以經制告于廟堂焉則得矣¶
　　　書孫孝子事實¶
余待罪翰𫟍見友人張希孟郭幹卿𫠦為¶
孫孝子碑及序引卓卓表著二友非&KR0145;佞¶
<pb:KR4d0473_SBCK_050-19a>¶
以恱夫人者今歸老田里又見程琚孟夢¶
恂二文士作孝子傳事益詳宻文雖不同¶
而紀載各有條理信矣㢤事至實者易扵¶
言孝非以干名而名随之是見信於州里¶
有不得揜焉者矣五典之常心之固有聖¶
人設為司徒以職其教唐虞之世見於旌¶
表是則上古猶有失其良心者今觀孝子¶
之行事悉合於五典刻意肥遯乃今起家¶
入御史府䇿名振徳政事施設皆其素𫠦¶
蓄藴觀風宣化家至而户喻矧今為澄清¶
<pb:KR4d0473_SBCK_050-19b>¶
使者薄敦懦立反其澆漓惇行孝悌悉以¶
其躬行施于七郡不亦美乎孝子今為浙¶
東肅政僉事名楫字濟川泰㝎二年二月¶
甲辰前史官𡊮桷書¶
　　　書戒壇儀後¶
余居鄰開元寺其戒壇精嚴肅静過者莫¶
不悚息間遇度僧必一往閱之見其結跏¶
藉草持怖畏想口誦加護不絶天神炳靈¶
至有登壇仆絶不䏻終事者由是雖獰夫¶
惡子率㒺敢廢&KR0520;噫使常持是心安有𫠦¶
<pb:KR4d0473_SBCK_050-20a>¶
謂地獄也耶悟心源律師㝎上壇結夏等¶
儀式願廣施諸方使人人如初受具&KR0085;戒¶
時清浄法海與大䧺氏告衆無異不然酒¶
池肉林罪刼可勝道㢤¶
　　　書大般若經闗後¶
大䧺氏以汪洋廣愽之&KR0003;喻於羣迷萬緒¶
千&KR0003;故其為書讀之&KR0252;然不知畔岸師其¶
&KR0003;者始作闗籥以抽其秘由是㫄行側注¶
機要立具夫相&KR0025;心起食息之際其来無¶
端即其書以求佀若未盡捨相以求則𫠦¶
<pb:KR4d0473_SBCK_050-20b>¶
謂一者猶以為形跡也皇祐庚寅有僧省¶
悟以三蔵法師大般若經通闗重加校㝎¶
至¶
皇元泰㝎甲子實相距二百七十五年時¶
有演忠律師其名亦曰省悟復為聲聞入¶
道行位記三卷&KR0024;昔時之未𤰅殆與前&KR0530;¶
夙相脗合體一分殊吾儒之&KR0003;近世釋氏¶
率竊&KR0145;以為秘探索於毫釐之際殊失其¶
㫖矣自愽而約吾於是書㴱有&KR0145;焉悟師¶
𩔖其書簡宻將與後来者共異時執一以¶
<pb:KR4d0473_SBCK_050-21a>¶
持捨一以悟則觀是書者為入道之軌轍¶
明矣¶
　　　書文宗周秘蔵圖詩卷¶
宗周法師作秘蔵圖㴱&KR0145;吾儒一貫之理¶
昔濂溪周先生衍太極圖體一而用異歸¶
其異于同則用猶一也斐然黙契不&KR0014;已¶
于言而法師舂容鏗鏘振孤桐之遺響發¶
天籟之靈窽又率其講下珠聫璧耀將極¶
其㴱造不出乎秘蔵之㫖而其融液變化¶
雖億萬猶以為未盡歸一之效于是乎見¶
<pb:KR4d0473_SBCK_050-21b>¶
桷老矣倦㳺相望南湖跬歩還往之便願¶
自此始¶
　　　題噩上人疊秀軒賦後¶
楚之詞不作乆矣晁無咎氏始分其言為¶
二淵乎得其微㫖離騷九歌判不相合漢¶
魏而降一而為之縝宻者為揚馬反復悲¶
悼漢帝𫠦謂鄰於楚之聲也左太沖融液¶
藻繪&KR0014;為一繼者不復若是晁氏豈虚語¶
㢤吾鄉髙端叔先生作變離騷直與古昔¶
相抗而或者謂羇窮不偶怨悱不得以自¶
<pb:KR4d0473_SBCK_050-22a>¶
振今噩上人作驃&KR0016;山賦及曡秀冽清二¶
賦手而讀之誠駸駸乎古作矣渡江以来¶
諸賢蹈襲蘇學以䧺快直𦤺為夸詩與文¶
率相成風科舉學盛屈宋不入於口耳積¶
弊㡬二百年山林枯槁之士尚何&KR0014;冀其¶
髣象是則皆吾徒之罪也上人語精意新¶
無模塹之弊言道也師逺㳺託興也鄰九¶
辯嗟乎余老矣上人當勉之&KR0300;閒謝事願¶
相與過&KR0025;將復見於雪竇玉几諸山斯𦍒¶
矣泰定二年閏月乙亥清容居士書¶
<pb:KR4d0473_SBCK_050-22b>¶
　　　書禪林𤰅用¶
周官擯相行祀升降玉帛之事禮為禮儀¶
為儀何謂禮執以告王者是也儀者陳設¶
綴兆之位一㝎而莫易者也經籍既焚淹¶
中之出不全後人以意損益僅見扵朝著¶
若少儀内則弟子職𫠦當行扵家庭一切¶
廢棄儒先屢𦤺意焉釋氏之教為三宗見¶
扵動作日用不敢一有犯越者為律宗逹¶
磨之學則不然調伏扵準繩之外放形骸¶
黜邊幅守禮者莫&KR0014;與之辨而其&KR0025;心不¶
<pb:KR4d0473_SBCK_050-23a>¶
踰矩卒有合扵自然是則繕性之效略外¶
以理内扵斯見之矣&KR0075;慾嗔恚皆謂之道¶
大䧺氏託言為喻將以語夫上知愚者不¶
察悉得以自恣職教者憂之於是為清䂓¶
而曲為之防&KR0070;百年来遵守㒺替世愈薄¶
而俗愈侈竒衺曼美充滿區宇澤山咸大¶
師始輯廣其未𤰅詢于耆舊證于編簡作¶
𤰅用十卷以拯其極壞其勤苦之志扵是¶
書&KR0085;以見之余甞聞咸師縛律以為禪守¶
其師&KR0003;不肎以&KR0025;于人清嚴峻整講道不¶
<pb:KR4d0473_SBCK_050-23b>¶
輟頑薄敬避其死也尢竒偉余愍夫吾儒¶
之教淪弊若是使有若斯人者一正之斯¶
得矣序其書𫠦以識吾徒之未&KR0014;也¶
　　　書噩上人慈照師行述後¶
佛氏之言以理譬廣釋心性其言汪洋浩¶
愽譯潤有工拙而體製則一可得而同也¶
宋世諸儒言理者率不以文字為工論考¶
古昔措于五經則或有疑者焉太史公叙¶
事幽顯變化猶龍焉不&KR0014;以名狀後世宗¶
之編年之法㡬絶而今世𫠦為誌碣行述¶
<pb:KR4d0473_SBCK_050-24a>¶
悉祖襲莫&KR0014;有違者夫發揚㑹稡因其事¶
之實而為之也反復𦤺意傷其不偶而表¶
之也豊㓛鉅績被于絃歌鼎&KR0156;者則又皆¶
太史之事荒林絶壑曠逹沖澹非有道之¶
士不&KR0014;為其言也言佛者三宗而習禪學¶
者必以悟入為證將&KR0025;其言邪則質野不¶
&KR0085;以傳逺引而刪之又懼不與其道合噩¶
上人示𫠦為慈照師行状泊&KR0006;若玄酒之¶
𦤺其誠韜&KR0006;若絅衣之䝉其飾逞竒闡幽¶
大小委折各當其職合儒者之辭以盡縁¶
<pb:KR4d0473_SBCK_050-24b>¶
飾包括纎粟絶其疵俚是其言也傳信永¶
逺為無疑也余甞聞慈照師剛毅貞固内¶
外有則故𫠦至成立上人文&KR0085;以發之因¶
書以吿其同志㑭入石勿墜泰㝎二年十¶
月丙申清容居士書¶
　　　題轟上人詩卷¶
華嚴極天下之富麗樹下塜間又何其岑¶
寂邪乃知豐儉愽約&KR0025;心以生芥子須彌¶
之喻豈虚語㢤觀轟上人西隐亭榭諸詩¶
有遍法界之道將随境以觀懼其多岐而¶
<pb:KR4d0473_SBCK_050-25a>¶
亾羊也揜闗息機真㳺扵混沌之鄊萬幻¶
俱滅胷中樓閣豈土木丹漆之𫠦䏻成吾¶
將與上人一叩其户牖焉¶
　　　題雪竇平禪師詩卷¶
大梁張武子来吾鄊始正唐律由是禪林¶
悉守其法雖頌古詠物清切婉潤&KR0085;以&KR0503;¶
配牧之商隐怡雲師盖一時與之&KR0025;㳺近¶
朱近墨豈虚語㢤由今而論獨僧詩猶&KR0014;¶
守格律而吾徒一切直𦤺恬然不事&KR0113;飾¶
觀此&KR0085;以泚顙龜石寺號小院然多出名¶
<pb:KR4d0473_SBCK_050-25b>¶
輩怡雲師之漸摩灌溉於是乎見¶
　　　題雪竇潛師語録後¶
用潛師住清涼　先郡公將挽主㝎水未¶
㡬上雪竇不果㓜&KR0010;祝髮扵觀禪師不乆¶
而觀謝世乃痛自卓立㳺諸方&KR0014;采其𫠦¶
長不專於一師而其貫通融㑹慊然猶以¶
為未&KR0085;由是瓣香之酬靳未肎出禪林有¶
疑而桷獨&KR0014;探用潛之意佛之學道非止¶
一悟用潛&KR0014;㴱知之今世禪人之病在於¶
望風承嗣以希進用而居顯路者㫄收曲¶
<pb:KR4d0473_SBCK_050-26a>¶
誘了不相渉其弊日甚推用潛之用心玩¶
其語言有至死不休之意廣其傳將以愧¶
夫今世之弊庸叙於前&KR0085;以知余言之非¶
𡚶也¶
　　　書𥬇堂偈頌後¶
拈花微𥬇大䧺傳道之㫖也不𥬇不&KR0085;以¶
為道老子憤世之論也近世禪人掃跡削¶
機謂微𥬇為疵病卒致漫誕不可救藥影¶
響既絶而道益無𫠦見聞禪師在淳祐間¶
羣公傾下以平實為法門因西律師之請¶
<pb:KR4d0473_SBCK_050-26b>¶
號為𥬇堂是㴱得迦葉之要領感而遂通¶
夫豈虚語也㢤西律師已下世矣其徒寧¶
上人&KR0014;寳此卷倘以聲色觀虚空將大𥬇¶
矣泰㝎三年某月某日清容居士書¶
　　　題俊老語録¶
顯仁蔵用非言不&KR0085;以宣而絺辭繪句悉¶
堕於浮繁唯大䧺氏絶其萌芽刋落無文¶
土苴瓦礫不&KR0085;以喻其拙也由是禪宗&KR0403;¶
襲千士一律使人冥行不知其𫠦謂畔岸¶
明極長老以其示世語㑭有叙盖其不得¶
<pb:KR4d0473_SBCK_050-27a>¶
已扵言者歸於大樸而其&KR0085;以陶冶性情¶
見之於歌詩發之於言辨聲&KR0025;字順使人¶
得以知其指示非過為椎魯以誑盲聾者¶
余壯&KR0010;讀四家語於育王珙禅師曰語有¶
實地有證地若華嚴𫠦演豈空幻㢤明極¶
語將大行於世敢叙以證之¶
　　　跋觀禅師石菖蒲賦後¶
廖寺丞賈相之門客于時方歌舞湖山沈¶
酣恣縦不知有泉石清事觀禅師持此以¶
奉鋪叙宏麗末章以主賓輔仁㓛為急用¶
<pb:KR4d0473_SBCK_050-27b>¶
意㴱矣厥今湖曲凄迷藤蔓一色不知此¶
本流落何𫠦言此可為於邑¶
　　　跋觀禪師摩利支天贊¶
觀禪師此贊為賈相作維釋迦慈悲廣度¶
勅諸天以護衛濁世非黨私滅公徇其𫠦¶
請江上祈和乃拘畱信使㒺上以為竒㓛¶
使終日&KR0394;唄香雲滿室神其吐之矣觀師¶
言語不迫隐然恤緯之憂厥後師潰身竄¶
三尺童孺猶指駡不絶桷㓜&KR0010;親覩其事¶
今老矣尚忍言之¶
<pb:KR4d0473_SBCK_050-28a>¶
　　　書薛嚴二道士𩀱清編¶
余㓜好讀黄庭真誥二書私謂學古調詩¶
當準其音節程度後讀陳子昂李太白諸¶
賢詩飄飄然清逸沖逺纎言腐語刋落俱¶
盡則知二書要其標準矣渡江諸賢明切¶
理性間為禅人偈語謂與風雩川上相表¶
裏詩道浸廢而𫠦謂道家者流方自治其¶
學不復&KR0009;適扵吟詠之末噫實吾黨有以¶
使之然也臨川道士危㓛逺以𩀱清詩一¶
編示余攷其&KR0010;年儒者之言詩者正絶而¶
<pb:KR4d0473_SBCK_050-28b>¶
薛嚴二師方往来龍虎山中搜遐挈緒求¶
遺音扵魯壁之既壞宫商相宣更迭振響¶
豈乆扵其道而&KR0014;化者與夫學詩而為魏¶
𣈆有道之語亦少近古其不至成就力不¶
逮焉耳習簡易近體遽謂理趣譬之酒焉¶
因其薄醨而強以三齊玄酒第之不㡬扵¶
過矣二師詩&KR0085;以昌其道余獨惓惓焉𦤺¶
意而不置者愧吾徒之學為可愍而不在¶
扵今日之弊也薛君志行絜清不自表眩¶
觀妙公甞尊異之嚴亦簡整自治㓛逺云¶
<pb:KR4d0473_SBCK_050-29a>¶
¶
清容居士集卷第五十¶
<pb:KR4d0473_SBCK_050-29b>¶
<pb:KR4d0473_SBCK_050-29b>¶
# SB1_1426-174.png
