# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: LASTPB  <md:KR4d0473_SBCK_031-1a>
#+PROPERTY: JUAN 33

¶
<md:KR4d0473_SBCK_033-1a>¶
<pb:KR4d0473_WYG_033-1a>
欽定四庫全書
　清容居士集卷三十三¶
　　　　　　　　　　　　　元　袁桷　撰
　　表誌¶
　　　西山阡表¶
嗚呼我大父嚴州宋寳祐五年丁巳六¶月七日庚寅即
世年六十有七後六十有¶七年是為¶皇元至治三年嵗
在癸亥¶聖天子推恩文武錫命有秩不肖孫桷以¶從臣
<pb:KR4d0473_WYG_033-1b>
遂得贈中順大夫上騎都尉㑹稽郡¶伯大母令人王氏
㑹稽郡君是嵗五月<md:KR4d0473_SBCK_033-1b>¶丞相忠獻王薦于¶英宗超拜侍講
學士泰定元年又贈嘉議¶大夫禮部尚書上輕車都尉
㑹稽郡侯郡¶君加㑹稽郡夫人嗚呼桷生七日而母史¶
夫人卒先考處州嘗語曰汝外祖敷文¶轉運公諱賔之
淳祐十一年辛亥嵗秋八¶月病且革嚴州詗疾候所命
于時汝母¶年六嵗余年七嵗即&KR0204;曰吾女以中外表¶願
奉公㓜子大父謝且立曰㓜子獲為¶越忠定王孫壻他
<pb:KR4d0473_WYG_033-2a>
日生孫寧負吾兩門哉<md:KR4d0473_SBCK_033-2a>¶桷泣受其語以識桷髫齓時喜
聞遺事于¶時越公賔客子孫宦途著仕而大父¶逰從咸
在嘗語曰越公為京尹十有一¶年擿括隠伏抑强振恵
繄汝大父宻以¶贊外若韋布使世不知有子弟名字其
居¶越公䘮盡喪禮喪除廬于墓不入城府者¶三年匪惟
鄉人言之外州士大夫能言之¶退考于家乗曰初補承
務郎監無為縣襄¶安鎮知建寜府浦城縣丞越公久侍
從¶陞政府而執政子求外仕令不許故再任<md:KR4d0473_SBCK_033-2b>¶佑神觀紹
<pb:KR4d0473_WYG_033-2b>
定四年越公解機政始得授¶江南東路安撫司幹辦公
事端平二年以¶侍養請于朝優許之充沿海制置司機
宜¶文字淳祐七年通判嘉興兼尚書省提領¶田事所檢
閱迺曰吾得以仕矣治府事無¶留難囹圄以空悉以越
公尹京法治之¶郡守謝不能提領户部財用史宅之悉
括¶諸司田阿媚奉上具籍百餘萬用户部印¶入御府而
以副帙置三省始愀然曰吾不¶可復治乞歸三年授江
陰軍力辭以疾後<md:KR4d0473_SBCK_033-3a>¶户部果督責浙西諸州虗籍守臣争
<pb:KR4d0473_WYG_033-3a>
納告¶丐罷言諸司田皆朝廷舊籍欲入虗籍則¶宜蠲舊
籍未幾宅之死始悔罷而副帙在¶三省者國亡散落民
間言利大臣深信之¶卒為東南害十一年知嚴州寳祐
二年提¶舉台州崇道觀積官至中散大夫鄞縣開¶國子
先處州登朝贈中奉大夫再以登¶極恩贈中大夫維我
大父訓範嚴宻居¶家治具畢舉區别工技悉精其能堂
奥危¶坐無笑色聚書至數萬卷圖畫鼎彛鑒裁<md:KR4d0473_SBCK_033-3b>¶得源委
而先處州遵奉誡令教子晝夜¶不廢桷得以譾薄文藝
<pb:KR4d0473_WYG_033-3b>
敘升翰苑幾二十¶年再為集賢直學士今復超進為翰
林侍¶講學士夙昔期望扵遺言見之今墓在桃¶源之西
山王氏夫人合葬焉大父諱似¶道字子淵曽祖諱臯累
贈太保妣楊氏¶越國夫人楊氏魯國夫人祖諱昇累贈¶
太師衛國公妣楊氏齊國夫人考諱¶韶少傅同知樞宻
院事資政殿大學士累¶贈太師越國公妣陳氏周國夫
人配王<md:KR4d0473_SBCK_033-4a>¶氏平江府吴江縣癯庵先生份之四世孫¶蘇養
直向伯恭張安國朱元晦諸賢賦詩¶于其家圃有詩集
<pb:KR4d0473_WYG_033-4a>
十卷行於世長子諱浚¶奉議郎淮西制置司機宜文字
入¶皇元改授承務郎賔州同知娶史氏孫四¶曰棟楳棅
栐孫女十曽孫五彦毅亨端辛¶孫女一先處州諱洪朝
列大夫同知處¶州路總管府事贈中奉大夫浙東道宣
慰¶使都元帥䕶軍㑹稽郡公娶史氏楊氏並¶追封㑹稽
郡夫人子桷為嫡長孫女三曽<md:KR4d0473_SBCK_033-4b>¶孫二瓘瑾女四人四世
孫男曮曄女徳秀¶袁為鄞聞姓晉政府繇越公始至于¶
大父承緒展世不赫赫以求髙命所居堂¶曰拙逸曰得
<pb:KR4d0473_WYG_033-4b>
閒殆見其雅志將以俟于後¶矣夫徳厚者報深恃報自
佚必不能以顯¶郡公事兄若父讓爵避財鄉黨至今能
言¶惴慄四十年而教子督切則曰我大父之¶訓我不敢
私今雖未厎于成詩書之澤殆¶能以自白嵗月逾邁交
友故吏凘落幾盡¶隧碑有缺幾扵無傳是則有罪矧以
不腆<md:KR4d0473_SBCK_033-5a>¶之文行于南北庸述祖徳刻于墓道俾子¶孫有考
泰定元年嵗次甲子某月某日孫¶具官桷表¶
　　　先大夫行述
<pb:KR4d0473_WYG_033-5a>
先大夫諱洪字季源姓袁氏袁為明州著¶姓州陞為慶
元宋仁宗朝詔外郡得籍開¶封舉進士嘉祐初為開封
舉首者諱轂後¶通判杭州蘇文忠公時為郡太守日論
文¶史典處州以終贈光禄大夫其宗諱榖亦¶占籍開封
試進士厯官至祥符縣丞因家<md:KR4d0473_SBCK_033-5b>¶焉為公六世祖五世祖
諱謂贈少保髙¶祖諱臯贈太保靖康難作隨青州兵復
歸¶里積善好施年八十餘預言死期别親黨¶沐浴端坐
以逝曽祖諱昇為明州助教¶贈太師衛國公樹徳力卑
<pb:KR4d0473_WYG_033-5b>
讓鄉里尊信郡¶有不軌大獄命公攝治即其家搜驗得
偽¶署籍姓名一千餘人皆六縣大家不以送¶官立焚之
異行遺事世多所傳錄妣楊氏¶封太恭人贈齊國夫人
祖諱韶㓜學于¶族父正獻公燮登淳熙丁未第嘉泰禁
道<md:KR4d0473_SBCK_033-6a>¶學自趙忠定以下皆入黨正獻公坐廢¶越公為吴江
丞得罪蘇師旦俱家居避禍¶嘉定改元褒叙趙忠定公
朱文公扵是相¶次被召先後為侍從搢紳榮之尹臨安
十¶年神明愷悌自辛棄疾揚王休馬大同丘¶崈以後推
<pb:KR4d0473_WYG_033-6a>
公次之為同知樞宻院事以資¶政殿大學士銀青光禄
大夫奉化郡開國¶公致仕贈太師越國公妣陳氏吉國
太夫¶人贈周國夫人考諱似道中散大夫知¶嚴州總覈
事物能通達損益然不樂仕進<md:KR4d0473_SBCK_033-6b>¶守次江陰將行乞祠祿
以歸理宗異之贈¶中大夫妣王氏恭人贈令人公嚴州
次子¶七嵗能諷誦詩書左氏通大義以越公¶遺表恩奏
補承務郎年十七試吏部銓監¶鎮江府大軍倉明年道
臨安馬光祖以樞¶宻為京尹上書往見之馬公喜謂曰
<pb:KR4d0473_WYG_033-6b>
是故¶袁越公孫耶光祖治京師皆先公條教今¶官位適
相同然貴家諸郎多不達文墨是¶書果子所作當留以
自近公謝不敏遂改¶辟監桃源酒庫檄入帥幕時馬公
號嚴敏<md:KR4d0473_SBCK_033-7a>¶客多畏避不敢進率秉燭决諸曺事命四¶客坐
四隅禁私語夜分間以成案俾閱先¶後是否一日擇巻
牘繁冗者以試公公疏¶其要領言是事曲直微有隠某
官所擬微¶兩端馬公大喜日以不决事委處分將俾¶徴
旁邑逋負公謝曰初入官而以括責稱¶懼失先公遺訓
<pb:KR4d0473_WYG_033-7a>
馬公謝之禮部尚書李¶公伯玉薦可治劇邑中書舎人
劉公震孫¶薦可理瘠縣馬公去國改兩浙轉運司幹¶辦
公事轉運使胡太初刻峭善伺時相意<md:KR4d0473_SBCK_033-7b>¶旨公不樂之請
告歸里胡亟怒以綠匣檄¶還司署曰不即来當議劾公
起視事或咎¶之迺慰曰太初先子先樞宻門下士知¶予
能官固若是後潛説友為轉運檄督寜¶國絹十六萬疋
公婉謝曰嘉熙以来江東¶稅絹皆虗負實籍寜國尤甚
莫若悉蠲虗¶名止取景定至今年逋且昔時嘗以不能
<pb:KR4d0473_WYG_033-7b>
謝馬公矣説友懼蠲數廣亟命他吏然卒¶不能辦為禮
部貢院封彌官甫出院度宗¶忽降手札諭賈相曰舒津
太學名士袁洪<md:KR4d0473_SBCK_033-8a>¶嘉定名臣孫宜與陞擢差遣舒同里人
賈¶疑有内援遂除舒太常博士公為太社令¶就職兩月
諷門下省論而舒亦以他事去¶賈相嘗曰浙東唯温處
士可任事四明士¶不宜用于時髙公衡孫趙公汝楳以
户部¶侍郎汪之林以汀州陸合以軍器少監章¶士元以
太常少卿趙孟傳以贑州合執政¶官至守倅凡六十餘
<pb:KR4d0473_WYG_033-8a>
人皆家居月為一集¶約討論先哲言行不得議時事繇
是公益¶得紬繹文獻深愛重自晦絶不通京師書<md:KR4d0473_SBCK_033-8b>¶問賈
相悉偵知之迺命主管華州雲臺觀¶咸淳壬申遷通判
建康府公閱事敏决老¶吏不敢紿慮獄句容有偽楮連
坐二百餘¶人悉出之定議止誅其首帥趙溍貴騃不¶親
庶務僚属上府謁不得入率用紫袋取¶畫諾公坐賔次
命吏白帥今邊事益急惡¶少年掠奪市上將驕不習兵
非紫袋可奉¶行帥聞即延入閤出遜語且曰將循視沿
<pb:KR4d0473_WYG_033-8b>
江諸屯壘苟可安便者毋忌也甲戌冬十¶有二月帥行
郡中大驚争移徙出郭而村<md:KR4d0473_SBCK_033-9a>¶落民與故侯聮絡者復入
城有約白晝罷¶市公詢扇亂者斬之戒門者毋納村民
城¶中始安夜多火災有徼卒瞻對詳練公私¶以白金立
署賊曺一夕卒馳報有賊約以¶二鼓縱火東門劫門鑰
以出今賊俱在廟¶中治火具公遣卒往伺賊將出廟門
捕二¶人有緼火在手即斬以㣘諸將留城者皆¶故侯部
落至是益蹇傲願習射求官賞且¶曰在昔唯陳招捕習
<pb:KR4d0473_WYG_033-9a>
騎射今不能復見此¶等相公矣翼曰將巡城請公乗騎
吏擇馴<md:KR4d0473_SBCK_033-9b>¶馬以進公命取將馬来將異之坐城上召¶諸將
曰郡庫非制置使不敢用若等求較¶射吾當以私財定
髙下語畢入射將挟矢¶前喏曰願奉約束然不敢先公
手弓遂弦¶三發皆中革一入的將謝不敢公强之終¶不
能並卒定其賞如初諸將前曰惜侍郎¶官晚然事不可
為公嘿然侍郎盖江淮間¶幕府通稱也二月帥調精鋭
居屯江城中¶羸卒數百相偶語有卒夜從江滸還言趙
<pb:KR4d0473_WYG_033-9b>
制置已南遁數日將解兵還淮西總領費<md:KR4d0473_SBCK_033-10a>¶伯恭棄軍資
夜乗舟如通州入海賈相師¶潰歸揚州諸將率故侯部
落將劫公出城¶公不得己微服間道歸臨安見太常丞
吴¶浚浚舊為沿江參議與公厚善相對各泣¶下公曰國
勢日蹙諸將率聞風内叛浚薦¶丞相陳宜中將留用之
公願自劾待罪急¶辭去趙公孟傅尹臨安奏為浙西安
撫使¶機宜文字不拜趙公制置慶元復奏為沿¶海制置
司參議官公時已陞階朝奉郎亦¶不拜乙亥冬臨安奉表
<pb:KR4d0473_WYG_033-10a>
降謝太后詔諭東<md:KR4d0473_SBCK_033-10b>¶浙諸郡如命戒毋徒以百姓汙鋒鏑
時入¶南軍道上虞餘姚焚掠以行聲言留軍慶¶元備禦
居無何王師將壓境公見趙制¶置言南軍以具海舟實
無意留旦夕必入¶城縱火當先攻甬東門宜戒火政分
卒保¶東城以全居民未幾果縱火焚浮橋劫江¶滸城有
備不得入舟出定海以行制置司¶改宣撫司復署為㕘
議人心危疑旁郡邑¶相屯堡未散舊不快意扵衣冠者
争上變¶入爵㕘議官陳允平素與王姓讐讐言新<md:KR4d0473_SBCK_033-11a>¶從福
<pb:KR4d0473_WYG_033-10b>
州航海来見陳參議為書蘓都統約¶以九月乗颿下慶
元當出兵以迎又言禮¶部尚書髙衡孫而下三十餘人
皆聮署勸¶進時張元帥督師將征南命招討使王世¶强
圍捕鞫實公儒服立庭下見王辨陳參¶議與聮署書實
亡有招討故為宋官寜知¶讐不為虗言王未應有戎服
長髯者將登¶階見公亟下拜持抱曰此吾袁侍郎&KR0855;王¶
前曰傅海舊為建康壕寨官承宣使阮思¶聰與侍郎巡
城議立木栅阮言城廣不可<md:KR4d0473_SBCK_033-11b>¶守且木柵無所從得傅海
<pb:KR4d0473_WYG_033-11a>
答曰蔣山左右¶巨木可取撤近郊居民屋髙下附益可
立¶具使果欲守良無難阮故呂太尉姻盛怒¶將以軍律
抗對殺海袁侍郎悟旨急叱海¶入獄明日杖海而遣之
今不知侍郎何故¶立庭下海願以身贖罪王大驚具賔
禮以¶迎且告元帥帥引問之故公言安反側定¶新國當
絶告訐羅織翼日元帥盛軍容坐¶府有告者復言奉化
昌國某大家以故王¶為名一從台州黄巖来一從海上
来帥立<md:KR4d0473_SBCK_033-12a>¶叱去之陳參議亦繇是得脫郡大疫具善¶藥以
<pb:KR4d0473_WYG_033-11b>
施死者給棺以殯後戒以為常行之¶踰二十年至元十
五年從趙公朝京師覲¶世祖皇帝天語命班秩宜髙從
行者一等¶將授總管以子㓜辭迺授朝列大夫同知¶邵
武路總管府事以疾不赴至元二十年¶授温州路同知
疾作復辭公㓜從王先生¶鑐學問戒以躬行為持身本
毎授以言行¶編諸書公守而行之至是書陶靖節詩顔¶
氏家訓為一編以寄意至元丙戌嵗侍御<md:KR4d0473_SBCK_033-12b>¶史程公奉詔
徴士首寄聲起公公遜謝¶不敢當大徳二年改授處州
<pb:KR4d0473_WYG_033-12a>
路同知命下¶而公已捐館實是嵗二月十有八日享年¶
五十有四先大夫性孝友事兄賔州如¶父器物田宅賔
州所予者猶辭不敢受¶嚴州遺宅二悉讓兄子淡嗜好
自建康歸¶即獨處清坐嘗曰綺縠聲色非潤身延年¶佳
物諸君何慕焉喜賔客終嵗無虗日客¶去復具饌以俟
不喜言人過或甚不能自¶重者猶覆䕶言無是事急施
與家無長物<md:KR4d0473_SBCK_033-13a>¶嫁娶喪𦵏有不能舉者悉賑與之愛博而¶
内明碩儒故官旁邑外郡俱館致教子弟¶嘗言吾交游
<pb:KR4d0473_WYG_033-12b>
宜廣汎愛親仁勿為臧否可¶也有客素依公調官京師
願奉公文書¶以效勞久之客得官羣議咎客公以書慰¶
之君果有得猶我之得客出書示議者迺¶止善尺牘琴
奕諸藝皆過人不自詫襮毎¶言沽名激行為之良易然
不可欺扵心晚¶嵗過郡土神祠桷侍行&KR0204;謂曰吾言出
諸¶口今得視神無愧自丙子来冠屨雜糅抑<md:KR4d0473_SBCK_033-13b>¶負不自振
嘗開釋防漸而扶植之或利害¶不便必正色廣論絶其
萌蘖迺止殁之日¶鄉里無貴賤老穉皆驚惋不絶𦵏在
<pb:KR4d0473_WYG_033-13a>
鄞縣¶桃源鄉慈溪奥之原元配史氏太師丞相¶忠定史
越王浩之曽孫祖彌堅資政殿學¶士贈太傅諡忠宣考
賔之朝議大夫直敷¶文閣荆湖轉運副使再娶楊氏世
儒家五¶世入太學景定壬戌太學進士太平州判¶官(闕/)
　之女以宋明堂恩俱贈安人男一¶桷史出女三長適
丞相史莊肅公嵩之孫<md:KR4d0473_SBCK_033-14a>¶似伯前將仕郎次適工部尚書
余天任孫¶昌期前通仕郎次適資政殿大學士史巖¶之
孫益伯前承務郎孫男二瓘瑾孫女四¶長適同知餘姚
<pb:KR4d0473_WYG_033-13b>
州事趙孟貫餘許嫁未行¶痛惟先大夫言履歴厯在人
口耳蚤登¶膴仕將大有為迄不得展究尚義勇斷施¶止
扵州里而中年泊然退静莫有知其意¶者不肖孤藐然
嗣承懼嵗月之久失扵傳¶貽將益負不孝願託于立言
大賢以求信¶于後世謹述厯官行事辱賜之銘而傳焉<md:KR4d0473_SBCK_033-14b>¶　　　先君子蚤承師友晚固艱貞習益¶之訓傳扵過
　　　庭述師友淵源錄¶
王鑐濟南人侍御史伯庠曽孫繇次翁始¶居鄞敦厚寡
<pb:KR4d0473_WYG_033-14a>
言㓜師之精理學多錄言行¶教人不喜矯飾壬戌進士¶
張即之㕘政孝伯子孝祥從子善為頌語¶乾道淳熙事
月日先後亡異史官李心傳¶嘗質之喜校書經史皆手
定善本嚴州¶奉祠日相過從有絜疾語言清整待僮僕¶
亦然書蔽其名書法之壞自張始特加太<md:KR4d0473_SBCK_033-15a>¶中大夫以夀
終¶
趙汝楳善湘子為宰相壻卑退自修精易¶象有易叙叢
書可傳官至户部侍郎晚嵗¶以理財進用失士譽
<pb:KR4d0473_WYG_033-14b>
李伯玉鄱陽人為右司論事得罪後為禮¶部尚書薦以
政事可作劇邑將入政府卒¶
馬光祖婺州人號吏師改署佐其府性過¶急斷决無停
滯一時新進效之鄉有馬元¶演時為仁和縣晨坐廨决
事五百縣大治¶改官奏舉皆出馬公後為衢州坐殺饑
民<md:KR4d0473_SBCK_033-15b>¶罷¶
劉震孫東平人忠肅公元孫文清公之子¶魏文靖公之
壻為喬丞相行簡樞属喬相¶與劉嘗言越公尹京政治
<pb:KR4d0473_WYG_033-15a>
晚嵗為宗正少¶卿兼中書舎人知為諸孫署剡曰嘉定
名¶臣某有孫敏材宜理瘠縣¶
胡太初天台人以清苦自檢治與處州季¶鏞同其父越
公門下士胡晚始自言事¶見劉克莊所為銘¶
劉黻永嘉人左史出治慶元于時奉祠山<md:KR4d0473_SBCK_033-16a>¶中以居鄉清
修薦世號六士¶
汪之林里人龍圖閣學士大猷族孫為諸¶王宮教授守
汀州晚嵗十年不通時相書¶逮識樓宣獻公言出處大
<pb:KR4d0473_WYG_033-15b>
致不可易居同¶里巷貧益甚卒¶
應文煒奉化縣人精史學年六十始入太¶學蚤游江淮吴毅
甫作相兄淵守建康不¶去應作書諷之即謝事毅甫竒之招
入相¶府不顧去史嵩之罷相猶子璟卿上書或¶言應為輔史
相諷所屬掠治應益忿然卒<md:KR4d0473_SBCK_033-16b>¶得脫癸酉嵗襄陽降應言世事
已去先¶子官金陵戒母攜妻孥凡所言得失悉中¶
曹説侍講粹中曽孫父為山陽佐死難㓜¶絶葷娶精易
象數論語詩春秋皆有解多¶折衷舊説嵗一再至易説
<pb:KR4d0473_WYG_033-16a>
為里人所竊今¶不傳聞在松江儒家¶
王先生應麟兄弟中博學宏詞科為翰林¶學士禮部尚
書咸淳詔冊辭命皆先生所¶作著書有春秋攷逸詩攷
古易攷通鑑義¶例攷困學紀聞玉海一百卷文集一百
卷<md:KR4d0473_SBCK_033-17a>¶先子命桷受業門下十年¶
胡三省天台人寳祐進士賈相館之釋通¶鑑三十年兵
難藁三失乙酉嵗留袁氏塾¶日手抄定註己丑冦作以
書藏窖中得免¶定註今在家
<pb:KR4d0473_WYG_033-16b>
吴浚建昌人喜論兵為建康參議數凌侮¶郡將賈相督
師舟泊龍灣客謁不得入吴¶大慟賈竒之後入為王宮
教授累遷起居¶舎人嘗薦先子于陳丞相入南起義兵¶
事不濟議降文丞相殺之<md:KR4d0473_SBCK_033-17b>¶戴表元辛未進士善論䇿失仕歸里力從¶諸先生能古
文為金陵教授時與之同官¶家貧衣食喪𦵏咸賙之後
留塾中有榆林¶集五十卷¶
黄震慈溪縣人以清介聞賈相知之守撫¶州兼本路提
<pb:KR4d0473_WYG_033-17a>
㸃刑獄迄不能合坐論去性¶不喜鄉里獨作書以所為
日抄一編寄贈¶
陳蒙鄞縣人國子司業塤之子善筆札治¶獄多探竒嘗
疑之後為淮西總領以浪用¶公帑罷貶建昌晚守温州
夜别先子行<md:KR4d0473_SBCK_033-18a>¶益詭誕子孫散亡不可攷¶
安劉汴人居鄞之小溪以詩義冠多士善¶清言三歴祕
丞郎官素為賈相客安以科¶目自持卒不得顯用¶
程鉅夫舊名文海郢州人今居建昌善鑒¶裁為侍御史
<pb:KR4d0473_WYG_033-17b>
時奉詔徴江南遺逸首薦¶先子以疾辭所薦士皆知名
多至大官今¶為翰林學士承旨¶
謝昌元資州人淳祐甲辰别院第一守封¶州提舉廣東
常平㓜嵗見劉文節公光祖<md:KR4d0473_SBCK_033-18b>¶能道蜀士大夫言行可傳
錄言蜀中亡事¶甚&KR0429;僑居于鄞入朝為禮部尚書¶
青陽夢炎西蜀人使李壇善機辯賈相愛¶之為荆湖提
㸃刑獄仕¶元朝為吏部尚書多智¶
留夢炎三衢人事見國史晚為翰林承¶旨焚香擇吉日
<pb:KR4d0473_WYG_033-18a>
薦先子于御史中丞翰¶林修撰汪漢卿與桷官翰林時
言之¶
趙與&KR1918;黄巖人篤實無城府睦姻族與¶先子俱為史壻
官京師嵗一遣問官至<md:KR4d0473_SBCK_033-19a>¶翰林學士卒¶
盛夬金華人&KR0201;經學多本項安世氏丞相¶王爚薦為太
學博士後通判慶元¶
梅應發廣徳人與叔祖履道同補太學為¶慶元教授習
詞科卒不成官至太府卿喜¶抄書先世書皆傳冩
<pb:KR4d0473_WYG_033-18b>
舒岳祥台州寧海人七嵗能作古文弱冠¶謁吴子良吏
部大竒之吴學于陳耆卿舎¶人舎人學于葉適正則以
師道自任好譏¶侮晚嵗詩益工官慶元時與之㳺後作
書<md:KR4d0473_SBCK_033-19b>¶俾桷往事之¶
劉莊孫學于舒能文詞深沉善精思家貧¶無書傳五經
能黙與先儒合病廢卒¶
樓槮宣獻公族孫精厯法言宋司天氣朔¶盈虗當改章
法不可用未之信後授時厯¶頒言始驗舘于賔州伯父
<pb:KR4d0473_WYG_033-19a>
家四十年日布¶筭疑多財者貧老卒¶
應發孫㕘知政事㒡之子父為翰林學士¶時能代父書
命後祕其父書不出好博以¶蠱死<md:KR4d0473_SBCK_033-20a>¶史蒙卿乙丑進士拙程文黙誦五經其學¶喜竒説禮部
尚書王公多傳授之卒以竒¶不合于王公¶
陳定孫參知政事卓之孫為軍器監丞家¶居四十年嵗
奉祭祀必哭泣年八十餘迺¶終¶
余尚賔官至太府寺丞賈相入朝不得調¶孝友誠實鄉
<pb:KR4d0473_WYG_033-19b>
里交賢之¶
謝翺南劍人僧圓志瑞州人俱能古文尚¶嚴簡氣鬱不
自舒困死<md:KR4d0473_SBCK_033-20b>¶周宻湖州人與陳厚韓翼甫李義山咸淳¶初為運司同
僚俱有吏才約貴日以字稱¶禁近俗名號陳能文端明
存之弟韓安陽¶裔孫善持守李豪邁名吏夀朋之孫皆
蚤¶卒周中丞祕曽孫晚嵗以鑒賞游諸公微¶失雅道¶
葛慶龍南康人寓居四明僧舍精唐律詩¶酒酣能飛筆
<pb:KR4d0473_WYG_033-20a>
為數百言然棄不復錄有什¶一集極精警游越卒¶
　　　先夫人行述<md:KR4d0473_SBCK_033-21a>¶嗚呼桷始生之七日己不孝罹禍于先¶夫人音容永隔
無所容罪毎侍先大夫¶嘗語曰汝生之年嵗大熱丙寅
為火協于¶支干臨安居民繁湫坐地沃水猶喘息不¶得
止茵席器案如執焦汝母體素弱一夕¶暴泄輙不可藥
目光已離猶視汝在褓中¶復愀然曰桷来前念至是曷
時可忘耶桷¶泣而記之又曰大父嚴州與汝外大¶父敷
<pb:KR4d0473_WYG_033-20b>
文公最相好伏臘治具悉相似商榷¶品目議論好惡無
一不脗合汝祖母王<md:KR4d0473_SBCK_033-21b>¶令人史太師甥孫故於敷文通姻
好益宻¶淳祐辛亥八月敷文病㿃下嚴州日問¶疾敷文
力疾言吾有二兒二女皆未姻願¶以穉女屬公㓜子吾
時年七嵗汝母年六¶嵗是月嚴州治幣問名閱七日敷
文捐¶舘嚴州嵗時往敷文家撫汝母候笄期¶以主我中
饋又無禄嚴州即世景定辛¶酉歸于我史氏號大門伯
父賔州嚴峻¶汝母屈意朝夕承候無替惰分至大祭盛
<pb:KR4d0473_WYG_033-21a>
服俟廟門陳器薦牲饌低首傴立終日不<md:KR4d0473_SBCK_033-22a>¶少動性絜静
無華飾從母廣國夫人為昭¶化軍節度使謝公埜配貴
家競侈異獨無¶纎粟模效毎一&KR0855;親黨歸悉脫去鈿靨
嘗¶言教兒嬰孩必蚤加訓整庶無為父母羞¶余年少時
習騎射必正色切劘或從㕔屏¶偵問所與交有凡近者
即掩被就睡明日¶徐曰先丞相家無此客先夫人少母
張¶夫人所出張夫人生二女長適謝公先¶夫人既卒謝
公日迎張夫人張夫人不肯¶去泣曰吾一外孫曷忍去
<pb:KR4d0473_WYG_033-21b>
卒撫字見桷有<md:KR4d0473_SBCK_033-22b>¶室張夫人言外祖敷文方死時汝母坐
床¶下泣不置勸之食不食終日坐殯次不離¶服除一&KR0855;
庶母房至嫁日始再&KR0855;别之家¶人莫有識其顔面者桷
既長舅氏軍器監¶丞栁州某言忠定越王淳熙中召赴
徳夀¶慶夀班孝宗曲宴問曰太傅㓜子今何姻¶忠定謝
不敢孝宗曰吾為太傅成之是時¶崇憲靖王伯圭女方
笄即封新安郡主以¶嫁忠宣是生敷文敷文長外家出
宰武康¶縣縣蒲始歸里敷文言吾祖暨外祖皆真<md:KR4d0473_SBCK_033-23a>¶太師
<pb:KR4d0473_WYG_033-22a>
汝曺當謹擇婚對今甥已克堪問學¶慎毋忘外家敷文
嘗言而母㓜静簡當有¶成竟迄不享年幸子在猶能慰
吾意夫人¶諱棣卿字景華以宋明堂恩追封安人謹¶按
史氏譜有舉八行者諱詔贈太師兾國¶公為五世祖曽
大父諱浩舊學相孝宗純¶誠厚徳厯三公以太師保寜
軍節度使魏¶國公致仕追封越王諡忠定妣貝氏封齊¶
魏國夫人伯祖諱彌逺相寜宗理宗太師¶中書令祖考
諱彌堅資政殿學士光祿大<md:KR4d0473_SBCK_033-23b>¶夫奉化郡開國公致仕贈
<pb:KR4d0473_WYG_033-22b>
太傅壯嵗尹臨¶安帥湖南多異政中令為相厯年滋多
太¶傅不復肯仕家居十餘年端平改元諡忠¶宣妣趙氏
新安郡主封衛國夫人考諱賔¶之朝議大夫直敷文閣
荆湖北路轉運副¶使少事丘文定公崈以政事稱六為
郡太¶守贈通奉大夫妣王氏恭人丞相忠定魯¶公淮之
孫妣葉氏恭人俱贈碩人丙寅嵗¶冬十一月𦵏于鄞縣
通逺鄉建奥之原卒¶時年二十有一後三十有三年先
處州<md:KR4d0473_SBCK_033-24a>¶不祿懼體魄之不寜遂别𦵏于桃源鄉慈¶溪奥之
<pb:KR4d0473_WYG_033-23a>
原先處州諱洪朝列大夫同知¶處州路總管府事曽祖
諱昇贈太師衛¶國公祖諱韶同知樞密院事資政殿大¶
學士銀青光祿大夫奉化郡公致仕贈太¶師越國公父
諱似道朝議大夫知嚴州¶贈中大夫男一人桷女二人
長適丞相莊¶肅史公嵩之孫佀伯前將仕郎次適工部¶
尚書余天任孫昌期前通仕郎先大夫¶晚得女一人適
資政殿大學士史巖之孫<md:KR4d0473_SBCK_033-24b>¶益伯前承務郎孫男二瓘瑾
孫女四長適¶同知餘姚州事趙孟貫餘許嫁未行私念
<pb:KR4d0473_WYG_033-23b>
桷孤苦不自振擢揆厥有生與先夫人¶違棄之日俱積
今宰木已抱過庭之訓懼¶無以貽子孫敢求偉於文詞
叙而銘之庶¶得以永考而有傳焉¶
　　　亡妻鄭氏事狀¶
亡妻諱某姓鄭氏鄭為明州令族世家于¶鄞始自元祐
舉進士至宣和時其孫入辟¶雍有諱某者當孝宗時為
郎曺守平江寖<md:KR4d0473_SBCK_033-25a>¶著至太師尚書令忠定魏郡王諱清之
以¶舊學相理宗官簿益盛故君之七世祖至¶髙祖皆贈
<pb:KR4d0473_WYG_033-24a>
太師魯國公魯公長子某國學¶進士贈中大夫妣邊氏
封太碩人魯公配¶臧夫人素嚴忠定之生夫人將不舉
邊氏¶亟詣姑取保乳之長歸于其姑後碩人生¶子諱某
與忠定同登嘉定丁丑進士第邊¶碩人卒忠定為之服
衰以報其子亦官至¶中大夫秘書監寳謨閣待制以終
扵君為¶祖贈正奉大夫妣汪氏封太碩人待制生<md:KR4d0473_SBCK_033-25b>¶子諱
某朝請大夫直祕閣主管建昌軍僊¶都觀扵君為考妣
汪氏封宜人淳祐中忠¶定以師臣再相年益髙祕閣入
<pb:KR4d0473_WYG_033-24b>
閤承侍禆¶贊可否務總約體要纎秒不以類于時賈¶相
帥京湖數張皇軍旅邀國用朝廷抑不¶下賈相恨議繇
公出辛亥嵗丞相薨庚申¶賈入相由是積二十有三年
不復出仕¶先處州繇太社令奉祠里居祕閣公多能¶言
臺閣舊事數往還是時祕閣新喪子無¶他嗣庚午嵗迺
得君客至嘗抱立左右錦<md:KR4d0473_SBCK_033-26a>¶&KR0237;珠髢注目不聽去處州戲
曰他日願¶以為子婦祕閣愀然若有屬癸酉嵗處¶州通
判建康府將之官宜人與祕閣餞飲¶于中堂共指桷曰
<pb:KR4d0473_WYG_033-25a>
誠宜為吾壻是嵗祕閣¶與宜人俱捐館居第在城東門
外乙亥兵¶難作先處州以其遺言謀于其宗長始¶歸于
我于時袁宗猶完盛先廟祭祀娣姒¶林立能卑順盡禮
朔望承問無缺怠事桷¶外祖母張夫人甘柔凉燠調適
以宜張夫¶人嚴整語相家内儀和珎組絲皆精巧有<md:KR4d0473_SBCK_033-26b>¶度
君能耳受目悟而敬成之張夫人病革¶視藥膳連月不
入寢處嘗曰新婦不獲事¶先姑得事夫人斯可矣性静
厚寡言笑遇¶事不輙發而是否瞭然不能易故處親黨
<pb:KR4d0473_WYG_033-25b>
無間言處州㓜撫如已女君偵顔色承¶事幾二十年絶
纎粟忤意己丑城中災遺¶物散燬先處州以它事往吴
杭間意忽¶忽不樂間治觴具能使如平盛時祕閣所¶後
子不自振君深憂之竊從招提命所後子¶嵗時以祀其
先大徳戊戌嵗正月君産女<md:KR4d0473_SBCK_033-27a>¶病榮弱桷主史甥姻于杭
二月十日丁夘¶亟歸視之則已不及矣大禍仍搆又八
日¶而我先處州亦捐舘舎噫念昔少時私¶欲奮勵學問
以自振植先處州愛之迺¶悉總攬酬酢俾不以亂其心
<pb:KR4d0473_WYG_033-26a>
不幸志昏能¶薄一無所成立四女二男皆君所出紉箴¶
訓飭復能相其夫使有所不知及今一十¶有七年從宦
京師藐然孤身若忘其家¶缺内佐之助靡宻綜錯日益
加多而學益¶以落文誠不能以表君之志敢求扵故家<md:KR4d0473_SBCK_033-27b>¶之友人精扵言詞者誌而銘之君𦵏在鄞¶縣桃源鄉潘
奥之原男瓘次瑾女一嫁餘¶姚州同知趙孟貫餘許嫁
未行桷今為翰¶林待制是為先樞宻太師越公諱韶之¶
第四曽孫先嚴州中大夫諱似道之嫡¶孫先處州朝列
<pb:KR4d0473_WYG_033-26b>
諱洪之孤子也¶
　　　外祖母張氏墓記¶
外祖母張氏諱致和湖州徳清人嘉定六¶年七月生父
某事趙崇憲靖王父子再世¶部樂伎年七嵗通音律桷
曽外祖母新安<md:KR4d0473_SBCK_033-28a>¶郡主歸崇王家見而愛之載以歸俾事
外¶祖敷文轉運史公稍長為侍姬户室靡宻¶總覈合繩
墨外祖性嚴急挈長覆短使不¶有忤意囊箧甲乙隨旨
諭立陳于前如是¶踰三十年生二女長和政郡夫人嫁
<pb:KR4d0473_WYG_033-27a>
太尉¶昭化軍節度使謝埜次即先妣㑹稽郡¶夫人歸于
我先考諱洪朝列大夫處州¶路同知總管府事二女皆
嫁宰輔家于時¶謝以后族貴顯先處州官臨安常卑讓¶
疎之外祖母雖久居相門見謝壻侈靡踰<md:KR4d0473_SBCK_033-28b>¶限制心不樂
而多留處州以静恬自怡¶咸淳二年丙寅夏六月㑹稽
夫人實生桷¶甫七日洞下遽卒又未幾先處州病大¶熱
垂死咸言不利於母將及父謝公願取¶已育之處州在
病摇手不許外祖母排¶斥詬詈户之遂日訓飭調適且
<pb:KR4d0473_WYG_033-27b>
祝曰兒宜¶為史氏外翁自重八年謝公死泣曰吾固¶審
若是吾盡力撫袁氏外孫他何之訖見¶桷娶婦生女至
元二十四年二月¶某日卒年七十有五𦵏于先夫人墓
左五<md:KR4d0473_SBCK_033-29a>¶十武㓜通書筭善心計處州事有未及始¶諷之終
以舊事敷文者言之晚嵗病瞽纚¶纚言外家事曰汝外
曽祖太傅忠宣公居¶東湖滄洲十有四年不復仕作書
諫兄忠¶獻辭相位不輟嵗賜生日器幣辭一再始¶受後
數年不復受鄭忠定丞相忠宣公塾¶師也敷文受學焉
<pb:KR4d0473_WYG_033-28a>
其舊第前為舊學夀皇¶書後為授經鄭相書皆有深旨
又曰音樂¶慎勿蓄今世公卿女樂皆俚野不足聽惟¶太
傅壻趙崇王悉祖樂髓景祐譜調八十<md:KR4d0473_SBCK_033-29b>¶四穿心相通嘗
曰譜與易合吾不知易何¶圖可合汝識之又曰丁抗掣
曳大住小住¶為喉舌綱領法曲散序忠宣刪正之曲有¶
均猶韻也纍纍貫珠韻不絶也聲有盡拍¶以度非句斷
也于時周待制邦彦孫璹扵¶太傅為中外表太師越忠
定王嘗命譜清¶真詞手筆具在今付汝雖不解慎勿墜
<pb:KR4d0473_WYG_033-28b>
也¶舊以恩賜紅霞帔再封孺人記曰庶母不¶祀於孫而
復曰祔于庶祖姑古不墓祭昔¶之大賢嘗慊然矣今夫
禮縁扵情而義以<md:KR4d0473_SBCK_033-30a>¶制者懼後之昵於私者之過也先王
營丘¶壟之大小無貴賤慎其始不幸有沮洳崩¶齧之患
焉其修之也必有道是則扵吾外¶祖母非有過焉者矣
以孤兒傳處州考其¶所自曰外祖母保鞠之恩重桷二
子瓘瑾¶將竦然以加厚外祖母有田若干足以治¶墳壟
奉春秋刻于碑陰懼瓘瑾之子若孫¶㓕其情義必曰禮
<pb:KR4d0473_WYG_033-29a>
有所不載遂具昔之訓¶撫行事立石于墓俾勿墜某年
某月某日¶外孫具官袁桷謹誌<md:KR4d0473_SBCK_033-30b>¶　
　
　
　
　
　
<pb:KR4d0473_WYG_033-29b>
　
　
　
　
　
　
　
　清容居士集卷三十三
