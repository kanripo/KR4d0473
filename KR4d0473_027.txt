# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: LASTPB  <md:KR4d0473_SBCK_026-1a>
#+PROPERTY: JUAN 27

¶
<md:KR4d0473_SBCK_027-1a>¶
<pb:KR4d0473_WYG_027-1a>
欽定四庫全書
　清容居士集巻二十七¶
　　　　　　　　　　　　　元　袁桷　撰
　　神道碑銘¶
　　　朝列大夫同僉太常禮儀院事白¶公神道碑銘¶
白於太原為令族至金源氏興太原衣冠¶為最盛而白
氏兄弟相繼踵儒科故中大¶夫樞密院判官兼右司郎
中輕車都尉南¶陽郡伯諱華字文舉其季也唐宋樞密
<pb:KR4d0473_WYG_027-1b>
無¶判官金天興帝賞器之特置職以寵繇是¶相仍自郡
伯始郡伯後居真定生子四人<md:KR4d0473_SBCK_027-1b>¶俱有時名君諱恪字敬
甫少警敏三歲善¶作字書八卦八字有以見于鄉先生
元公¶好問公作詩深器之郡守上其能將薦于¶朝郡伯
謝弗許稍長里之先進張先生耀¶卿愛其才奬拔力成
就至元中¶世祖遣使詣州郡試明經生復門役君首¶預
選弱冠試吏探姦拔寃獄具御史不能¶撓後為河南按
察司書吏有尉卒利孀婦¶財未終喪强贅於姑家既而
<pb:KR4d0473_WYG_027-2a>
虐其婦復不¶禮其姑姑告於官絶之尉卒隱其罪屢訴<md:KR4d0473_SBCK_027-2a>¶終喪無明文事久不決君悉疏所犯聚邑¶人以告婦得
終養其姑焉至元十四年江¶南建行臺御史大夫相威
公慎簡所屬署¶君為掾史即條不便事凡二十大夫見¶
世祖力陳之允十有八最著令者大辟成¶讞上刑部聽
報可賈某公田租歲減什二¶十八年授從仕郎江東建
康道提刑按察¶司經歴改荆湖占城等處行省都事時
荆¶湖省臣某括財恣威福君度不可與共事¶辭不拜後
<pb:KR4d0473_WYG_027-2b>
果受誅二十四年改浙西提刑<md:KR4d0473_SBCK_027-2b>¶按察司經歴遷平江丁
母羅夫人憂以夫¶人喪葬于呉將終老焉㑹詔舉不附
權¶臣自晦者有以君辭荆湖事薦于¶上除福建宣慰司
經歴閩郡廣逺豐歉不¶同是歲汀州穀善收戍兵所給
糧不登數¶福泉興化穀驟踊有司議移三郡穀于汀¶君
建言道途轉輸大無益發貴粟以賑三¶郡歸直于汀可
多得穀誠兩便有司難之¶君署記曰使有罪願已獨受
卒如其議而¶官之贏粮果増倍宣慰司復為省君治六<md:KR4d0473_SBCK_027-3a>¶
<pb:KR4d0473_WYG_027-3a>
曺文牘以俟平章某公知君簿領有能名¶受其籍以付
吏三十一年丞相太傅公為¶湖廣平章君時為都事俾
陳樞密院及本¶省利便侍丞相入覲有㫖允其奏復陞
員¶外郎湖光聮絡左右江官吏秩禄歲一再¶受俸於省
地逺得不償旅食有棄俸不願¶受者君建議隨所部以
給迄今行之衡永¶戍兵耕閒田官出牛輸其租牛死不
得落¶籍戍兵歲率鏹數十萬以酬君惻然計之¶曰牛死
當納皮角于官除故籍而以官租<md:KR4d0473_SBCK_027-3b>¶捐納之則得矣戍兵
<pb:KR4d0473_WYG_027-3b>
繇是免害有省臣獻¶廣西地肥沃可為田徙湖南居民
往耕之¶當調户五千君力言不可平章公是其議¶奏止
之獻田者復調兵征思明發運粟入¶賊境道逺雨淖荷
擔者各持去志君憂有¶他變出直募民民樂受以往峽
州歲饑請¶粟于官有欲核驗始發君言饑民朝不及¶夕
使核驗死當過半矣大徳二年進本省¶理問官推誠燭
幽莫有滯濫而言論風采¶彬彬文雅盖以吏治濟其儒
行者與四年<md:KR4d0473_SBCK_027-4a>¶改江西省理問官究偽楮獄得直于時翰
<pb:KR4d0473_WYG_027-4a>
林承㫖閻公復持士論賢否有言曰白文¶舉父子兄弟
俱有文名敬甫幼負俊聲老¶不入翰林咎將誰執奏為
翰林待制復同¶僉太常禮儀院事儀度閑整贊道禋祀
動¶不踰矩蒼顔玉立真善為頌者也桷向為¶翰林應奉
幸得侍同朝聆議論接顔色寛¶厚平實言金諸老行事
歴歴指掌晚自號¶竹梧其為文不事雕飾扶掖後進侃
侃自¶持知其於孝友有加也生丙午歲十有二<md:KR4d0473_SBCK_027-4b>¶月至大
二年己酉四月卒于官年六十有¶三積階至朝列大夫
<pb:KR4d0473_WYG_027-4b>
有詩文若干巻藏于¶家某年某月某日葬于真定路真
定縣之¶朱洛村曽祖仲温隱徳里居妣李氏祖宗¶完金
故贈朝列大夫輕車都尉南陽郡伯¶祖妣李氏妣張氏
羅氏君羅出也娶盧氏¶中書架閣管勾順之女翰林承
㫖摯之女¶弟男五淵安福州儒學教授沆蘄州路䝉¶古
教授皆蚤世湛今承事郎浙東道宣慰¶司都元帥府都
事洙國子學正灝江西湖<md:KR4d0473_SBCK_027-5a>¶東道憲司書吏先卒女三長
適李棠靜江¶路税課提領次適甄遂良季適李權河間
<pb:KR4d0473_WYG_027-5a>
路某州樂夀縣尹孫男八貞采暹辟楙¶(闕/)樞桂孫女四曽
孫男一女三湛為元帥府¶都事桷適請告歸里以事狀
拜且言先君¶子嘗得與子同院銘莫如子桷謝不敢辭¶
迺為之銘曰¶
有完者圭藉之以韋不泄其温禋祀用祗¶受中以生剛
柔是宜木神則仁其用不陂¶顯允太常幼敏且岐挹其
粹精飭躬以教<md:KR4d0473_SBCK_027-5b>¶黜明養潛爰燭姦暴匪伊求之我曷望
報¶道在一源挈以簡要詹詹炎炎益飾其巧¶佩玉舒徐
<pb:KR4d0473_WYG_027-5b>
六轡如濡執簡以陳矢言不迂¶彼計功者承色善趨較
以虧成卒喪其軀¶有高維閎兹為守儒恒山之陽松栢
茂直¶詔于雲仍是謹是則膴仕之初壎箎踵奕¶詢彼故
老曰惟祖徳我銘孔昭庸告爾無¶斁¶
　　　贈翰林學士嘉議大夫馬公神道¶碑銘<md:KR4d0473_SBCK_027-6a>¶浙東道宣慰使都元帥馬公踵門以告曰¶惟吾先公隧
道碑未立子職在太史勲舊¶死事貞逸之士嘗焯焯紀
著登載金匱先¶公仕雖不顯其見之于¶世祖受學于碩
<pb:KR4d0473_WYG_027-6a>
師河内後進猶能誦習遺¶事敢以行實告它日上其事
史館則子實¶前史官庶幾傳信可永久敢再拜以請謹¶
按公諱充實字士輝覃懷河内人父庭大¶父某¶皇朝入
中原略地定圖貢詔大帥專除授<md:KR4d0473_SBCK_027-6b>¶嘗得署郡縣副貳兵
亂大父以上名諱弗¶可攷公八歲遭大喪從母完顔氏
携載以¶從其夫李侯侯長萬夫隨征六盤善謀畫¶禆贊
李益取自助六盤為高昌要衝高昌¶之俗收經史立校
官地與西域接故其聲¶音文字詳於諸國公得其説而
<pb:KR4d0473_WYG_027-6b>
習焉¶世祖皇帝大一寰宇命以其國語别立文¶字用於
印章宣勑其字母與西域相近公¶旁曲通暢單出雜比
㑹其指歸學者爭詣¶門請業許文正公薦于<md:KR4d0473_SBCK_027-7a>¶上以儒服
入見于柳林委曲問時事悉以¶國語對¶上大喜錫以錦
帽語翰林學士承㫖某公¶左丞相耶律公宜以為稠人
師遂僅授將¶仕郎懷孟路䝉古教授再授承事郎襄陽¶
路均州判官然不樂仕進嘗曰我能知樹¶藝遂力治其
閒田因原隰以種所宜木春¶華秋實茂鬱滿道過者咸
<pb:KR4d0473_WYG_027-7a>
曰此馬公手植¶也縣西有田二十餘頃皆先世業歲久
勢¶家悉占其肥沃後服公純徳始願歸其田<md:KR4d0473_SBCK_027-7b>¶卒酬直以
受方許文正公講授鄉里時靳¶許可遊其門者察以歲
月始命執弟子禮¶獨見公篤厚温謹即俾就列授性理
大義¶以躬行為先公能守之故其退讓無干進¶之念而
恂恂里閈克修克儉皆師訓也文¶正公侍¶帝所無虚日
懷孟素産地黄可釀酒其修¶治貴精謹¶上問文正卿弟
子孰為誠實即以公對公¶素知製法得山中石泉如法
<pb:KR4d0473_WYG_027-7b>
釀以進許公<md:KR4d0473_SBCK_027-8a>¶之薦將繇是俾嚮用而事若不偶公復不¶
以為介豈安於命分者與後有奏為河渠¶使者又將奏
為䝉古院學士皆力謝不受¶里中有徳大師金内族年
過百齡能知人¶夀夭前後俱尊異之公甫生一日徳夢
其¶故友宋讓曰吾今為馬家子矣後抱示之¶摩頂即為
笑容噫死生事不可詰若前史¶所載又有若佀焉者寧
勿書卒于至元二¶十九年四月六日年六十葬于河内
縣青¶平村先塋之次娶劉氏征西萬户某之女<md:KR4d0473_SBCK_027-8b>¶後公四
<pb:KR4d0473_WYG_027-8a>
年卒生二子長鑄即元帥公次鎔¶朝列大夫廣西海北
道肅政亷訪副使次¶娶李氏生二子鋭奉議大夫廣州
路治中¶次鋼皆蚤世女五人適陳吉甫張漢卿王¶某朱
仲徳楊某鑄男四長徳潛内監尚衣¶次徳源徳淳皆國
子生徳淳今為鎔後徳¶淵府學生女四適太祝王世昌
戴彦實李¶起宗郭成可鋭男二徳潤徳温曽孫一孟¶孫
至大三年鑄為禮部郎中推恩得贈翰¶林學士嘉議大
夫上輕車都尉扶風郡侯<md:KR4d0473_SBCK_027-9a>¶諡莊惠劉氏贈扶風郡太夫
<pb:KR4d0473_WYG_027-8b>
人李氏封扶¶風郡夫人鑄官中奉大夫浙東道宣慰使¶
都元帥又贈公某官劉氏贈某夫人大父¶贈某官大母
完顔氏贈某夫人桷於是有¶言曰仕嘗患弗及其身殁
而子榮推其榮¶以及其先而為善之效著矣世固有極
其¶顯光殁無徳以傳卒至於子孫流播可勝¶道哉元帥
公中外揚歴清白益著今帥浙¶東事不苛求而明燭幽
隱不為已甚遺其¶後者猶先公之志是宜銘詩以昭來
世銘<md:KR4d0473_SBCK_027-9b>¶曰
<pb:KR4d0473_WYG_027-9a>
相彼土田或隰或陵深根平培蓊焉以升¶實者缶之茹
者釡之梓漆是供絲枲是輔¶種不亟求曰惟歲年視彼
種徳亦云其然¶温温馬公植善無倦仕匪蹇時從我之
願¶經緯聲音服習訓則奉盈彌謙以退以黙¶詔爾孫曽
戰競是承蔽芾長松勿替厥聲¶
　　　翰林學士承㫖榮禄大夫遙授平¶章政事贈光
　　　禄大夫大司徒上柱¶國永國公諡文康閻公神
　　　道碑銘<md:KR4d0473_SBCK_027-10a>¶
<pb:KR4d0473_WYG_027-9b>
世祖皇帝應期握圖肇圅諸夏文經武緯¶各當厥職粤
惟東平地接鄒魯時則有嚴¶忠武公披荆翦蕪扶植儒
學作成逢掖卒¶能敷文帝庭風動八表鄆之得人號稱¶
至盛而閻徐李孟世名以四傑焉自至元¶至于大徳更
進迭用誥令典冊則皆閻公¶所獨擅公諱復字子靜幼
入東平府學蜚¶聲炳著操筆綴詞賦音節和暢融液事
理¶率占為舉首幼從贈翰林學士康公康大¶器之太常
徐公道隆年長有聞譽不敢以<md:KR4d0473_SBCK_027-10b>¶後進待公在翰林最久
<pb:KR4d0473_WYG_027-10a>
贊書積几高下輕¶重擬議精切傳誦以為楷則其待僚
寀擇¶敏秀者自近不滿意者不復强以文墨任¶滿不調
雖請託亦不得以叙遷故事表牋¶自待制而下分撰公
命各為一道輯其精¶良融為一家而别擬以示其屬始
仕東平¶行臺書記御史臺掾至元八年入翰林為¶應奉
文字進修撰十六年陞翰林直學士¶十九年侍講明年
兼集賢侍講學士于時¶兩院皆領㑹同館繇是自應奉
至侍講皆<md:KR4d0473_SBCK_027-11a>¶兼㑹同二十三年陞翰林學士改集賢學¶士
<pb:KR4d0473_WYG_027-10b>
大徳元年復除翰林學士四年拜翰林¶學士承㫖而知
制誥修國史皆視其職以¶進其補外職則僉河北河南
道提刑按察¶司事浙西道肅政亷訪使¶世祖陟方召公
草詔于上都¶成宗繼崩復召公上都¶武宗即位首上疏
曰惜名器明賞罰擇人¶材朝論韙之賜金錦白金以彰
其直顧公¶老矣願致事以歸迺進階榮禄大夫遙授<md:KR4d0473_SBCK_027-11b>¶平
章政事給半俸以佚其老且命壻李嗣¶宗特授承直郎
同知高唐州以侍養¶仁宗在東宮時知公歸特遣使賜
<pb:KR4d0473_WYG_027-11a>
幣命公¶卿設祖帳于都門外桷嘗以院屬侍公入¶議事
堂鵠峙山立中外各改容以奉語簡¶意足不屑屑持辯
爭丞相而下皆傾動一¶日草詔書其語意難以入國語
大臣疑之¶有集賢學士亦出微語公召掾史具紙筆¶請
學士改撰學士大愧却立㑹食畢公改¶為之而前詔一
字不復用一坐大驚公以<md:KR4d0473_SBCK_027-12a>¶文墨自任不肯為𦂳要官罷
尚書省時¶世祖召入便殿諭以卿為執政官何如公¶謝
不能¶世祖曰知讓誠美事宜勿强¶成宗擇相召公密問
<pb:KR4d0473_WYG_027-11b>
曰左丞相缺孰可任¶以江浙行省左丞相某對益稱¶上
意其陳于上者大較若是定孔子主祀¶賜孔林洒掃及
祀田皆所建明興國學論¶廟樂所助為多而其在憲府
以敦本崇化¶為先務當大徳星變疏十九事皆切中弊<md:KR4d0473_SBCK_027-12b>¶壞¶成宗賜楮錢萬以優寵公受知¶成宗為深嘗問其所
師承金玉幣器錫賚¶有加¶仁宗初政首命召公以疾辭
皇慶元年三¶月某日年七十有七薨其年五月葬于先¶
塋之側公將薨時夢游祠宮有道士迎問¶公年口占一
<pb:KR4d0473_WYG_027-12a>
詩以答覺而言曰吾殆云逝¶矣世方倚公為重而公不
復少留可慨也¶矣其所為文號靜軒集内外制集若干
巻<md:KR4d0473_SBCK_027-13a>¶將傳于世桷繇泰定元年得告歸里越明¶年公之壻
奉直大夫南臺監察御史李嗣¶宗以書來海濱告曰子
職在太史出處大¶致子侍承知為詳隧碑未立願登其
事于¶石以貽永逺桷踧踖莫辭謹按閻氏平陽¶人今居
高唐州曽大父衍贈嘉議大夫大¶司農卿永安郡公諡
懿徳妣趙氏永安郡¶夫人祖和叔贈昭文館大學士資
<pb:KR4d0473_WYG_027-12b>
善大夫¶永安郡公諡昭獻妣武氏封永安郡夫人¶考忠
故高唐主簿贈銀青榮禄大夫大司<md:KR4d0473_SBCK_027-13b>¶徒永國公諡惠穆
妣牛氏劉氏追封永國¶夫人娶尹氏趙氏李氏男一嗣
慶以䕃授¶奉訓大夫廣平路威州知州未任以疾卒¶女
一孫男二翁安翁夀女適即御史君也¶公既下世婦弟
淮東宣慰使李處恭時為¶吏部侍郎慨然曰吾寧使閻
公終無以易¶名遂請于朝得贈光禄大夫大司徒上¶柱
國永國公諡文康其姊亦封永國夫人¶而公三世亦以
<pb:KR4d0473_WYG_027-13a>
令典得追贈並榮猗歟休¶哉銘曰<md:KR4d0473_SBCK_027-14a>¶泰伯之曽食采於閻因邑為氏慶源涓涓¶太原之閻顯
武後唐戰多著名分茅為王¶有孫曰象決科就文撫綏
降邦拯其溺焚¶迢迢裔孫實家平陽試邑死事和川歸
藏¶是生惠穆占籍名郡推誠急施樂善不靳¶教子有行
俾離其鄉業精行成何求不償¶顯允文康以文偉著執
其牛耳莫或敢侮¶斟酌泰和密勿元氣英露矞雲萬物
屭贔¶鎮于詞垣幾四十年矜彼不能擢才進賢¶維我<md:KR4d0473_SBCK_027-14b>¶世
<pb:KR4d0473_WYG_027-13b>
祖養兹國珍薦更¶三宗猶昔舊臣公歸白雲多士盡悼
凡今¶曰能亦公所造何以逺貽有豐其碑實茂¶聲𢎞播
于銘詩¶
　　　周瑞州神道碑銘¶
景定元二間賈相某隱城下盟罔宋帝理¶宗邀竒功外
受强冦内括民業廷紳鉗舌¶奉風㫖稍異議輙諷臺臣
斥去小者歸田¶里大者入蠻瘴時則有豫章周公以史
館¶檢閱入對曰李璮繇山東來歸實急而求<md:KR4d0473_SBCK_027-15a>¶我區區一
<pb:KR4d0473_WYG_027-14a>
旅瞭然可見借援無功彼敗我¶辱招釁之道梁武在位
四十餘年卒墮其¶計陛下臨御日久不宜復蹈前轍父
全逆¶叛著在信史已登告于祖廟璮乞改正是¶作史者
誣枉逆全行事淮東人猶能道此¶亦陛下在宥之所覩
困獸投林誠不可使¶縱意干紊又曰臣近覩輔郡和市
富室田¶業以備軍餉良以和糴廣造楮多楮多則¶楮益
賤是誠不可不變通也今所在置司¶擇其上腴低直以
酬又欲令賣田之主抱<md:KR4d0473_SBCK_027-15b>¶佃輸租歲或荒歉田主必當割
<pb:KR4d0473_WYG_027-14b>
他租以補¶他租既竭歸于耕夫耕夫逃亡歸于鄉役¶可
謂獲近效而忘逺慮自漢以來納粟補¶官歴代循用翰
粟既微補爵亦輕不足以¶動豪民臣以為宜繇尚書省
樞密院吏員¶為出身定品格立止法則大家相胥以勸¶
可以立辦粟可無糴楮可減造矣疏入相¶大怒言者急
擊去而公風節言論著江表¶公諱應合字淳叟七歲授
詩書通習大義¶年十七父如翼贈朝奉郎母胡氏贈安
人<md:KR4d0473_SBCK_027-16a>¶相繼即世逮事王父友賢以卓行稱宋寧¶宗朝嘗旌
<pb:KR4d0473_WYG_027-15a>
其閭書棣華扁以賜號為棣華¶周氏嘗從棣華君至近
郊望邑有火光亟¶返奉安人柩入祠堂袖神主以出王
父竒¶之紹定四年詞賦應鄉書不中始悔曰吾¶安能事
雕刻乃學春秋經結廬深密探微¶索幽從者益衆淳祐
九年應試兩浙轉運¶司果冠諸生十年有㫖試轉運司
者入别¶考復在首選授江陵府學教授待次歸¶里授生
徒曲為講説㑹歲饑首率鄉黨立<md:KR4d0473_SBCK_027-16b>¶三事一曰貸貪民二
曰濟疾苦三曰賑游¶末包公恢記曰是三者足補義社
<pb:KR4d0473_WYG_027-15b>
倉之未¶備十三年官江陵首講孟子曰壯者以暇¶日修
其孝弟忠信此凡民也士無一日而¶不修士不當以壯
幼論師友言行去其偏¶黨據㑹立要學者深徳之創鄉
射齋申勵¶武備别立凡例以修郡乘趙丞相葵雅知¶名
㑹宣撫荆湖辟為元竂以志書未成辭¶馬公光祖帥荆
湖師援䕫路俾為屬主贊¶畫蜀事益急詔趣馬公援蜀
馬公聽羣議<md:KR4d0473_SBCK_027-17a>¶不決公獨贊進師乃解開慶二年馬公帥¶
沿江復佐江東兼長明道書院淳公嗣久¶絶詢諸池陽
<pb:KR4d0473_WYG_027-16a>
得五世孫偃孫以主奉稡二¶程遺語若干巻復以馬公
命為新金陵志¶自史館歸外補通判饒州後攝郡事決
疑¶剖奸絶煩擾催督部使者爭薦之咸淳三¶年主管華
州雲臺觀四年通判寧國府其¶治如饒而補其前逋復
攝郡事大修學宮¶除輸苗之不便於民復梅都官諸孫
斥豪¶禁吏人不敢以犯湘帥汪公立信舊同寮<md:KR4d0473_SBCK_027-17b>¶奏辟通
判潭州兼參議官丞相審治行目¶諸賢交章無虚歲亦
欲俾出門下諭意長¶沙母行公不可相聞益怒㑹江文
<pb:KR4d0473_WYG_027-16b>
忠公在¶相位以國子監簿進擬亟命御史李珏褫¶劾徳
祐元年登極恩復官是歲賈相兵敗¶走維揚起守寧國
江西以瑞缺守辟知瑞¶州將治兵為固圉計與帥議不
合劾去素¶善訓子長子天驥年六歲敏記誦宋有童¶子
科俾習之年十一以能文詞舉後登上¶第人取以為法
寰宇合一天驥守吉州迎<md:KR4d0473_SBCK_027-18a>¶以養却甘茹蔬感慨遁迹人
不知太守為¶有父至元十七年卒年六十有八眉山程¶
尚書公許嘗語曰君理義則濓溪章表佀¶平園以溪園
<pb:KR4d0473_WYG_027-17a>
自號為宜維周氏籍㑹稽唐¶以憲銜官鎮遏江州曰勍
為御史中丞銀¶青光禄大夫因家江州六世孫曰師教
訓¶生徒里人稱曰一經居士又三世曰昌元¶妣胡氏是
生棣華君子男四長即天驥次¶天虎天鳳天龍女適朝
奉郎經略參議官¶呉疇吉州教授劉明仲從仕郎潭州
路湘<md:KR4d0473_SBCK_027-18b>¶隂令冷頥孫孫男十二志道某官志仁志¶徳志學
志義志立志逺志禮志行志敏志¶伊志崇曽孫男十六
女二四世孫十有八¶五世孫三娶王氏繼萬氏俱封安
<pb:KR4d0473_WYG_027-17b>
人某葬¶在吉水縣同水鄉臻善里鷓鴣山之原天¶鳳幼
歲入官熟昔時言行罔缺軼桷備翰¶苑屬與之言論傾
倒身履目接人則曰官¶簿不足恃久而曰彼兩家不可
輕桷投紱¶歸里强使校文天鳳以泉州推官同在院¶未
幾桷以喪子歸天鳳請銘銘曰<md:KR4d0473_SBCK_027-19a>¶蹇蹇史君内剛以文察其要機叩于帝閽¶䝉恥冒功厥
腥四聞我后不知惟相之云¶佐郡未幾輙劾以去冥心
委順不懼伊沮¶山鑱野刻勤彼纂組謂宜掌制命則不
<pb:KR4d0473_WYG_027-18a>
遇¶教子有謨見其提符我實故臣逃空以娯¶叔也秉文
庭誥靡渝詵詵者孫冠佩是佀¶宦若不偶名則罔替昭
銘松阡以告良史¶
　　　有元故贈中憲大夫中書吏部侍¶郎騎都尉陳
　　　留郡伯郭公神道碑¶銘<md:KR4d0473_SBCK_027-19b>¶大徳十一年桷再入翰苑郭侯郁文卿時¶為江浙行省
都事獲締交焉見其受易學¶于侯先生得見尊公于庭
下延祐五年文¶卿為中書檢校余時直集賢來往益密
<pb:KR4d0473_WYG_027-18b>
而¶其尊公正席危坐凡辱交于文卿者咸執¶弟子禮嘗
聆其言曰吾兒幸竊禄位不敢¶以自喜其所行事未嘗
不察其指要而足¶以垂後者亦將以示吾子若孫居吾
語子¶焉始兒以吏能及格為掾都省定水縣門¶計功以
便民民不敢謾而官費以省晉山<md:KR4d0473_SBCK_027-20a>¶薦饑且疾疫親歴其
家去偽冒為善藥以¶治得活者三千人為宣徽都事行
省都事¶勾稽奉公增餼羊若干而浚役于松江者¶去其
工直十有六萬石吾懼其瘠于民也¶民不以病是則吾
<pb:KR4d0473_WYG_027-19a>
之所深喜也于時衞府¶調卒萬五千至都城計其往復
俾俱以九¶月集白于省大臣大臣許之至則器甲精¶鋭
士馬肅給為諸省冠其餘稽工㑹程而¶不志苛刻於余
諸孫良有望矣其在浮梁¶也迎余以養見其治學宮立
鄉校廣弟子<md:KR4d0473_SBCK_027-20b>¶員知余後裔之必有以儒術顯者矣公之¶
語於余者知其嗣必昌也公飲酒不亂道¶金朝遺老行
事猶能反復感慨鄉人尊為¶隱君是年八月卒于京師
得年七十有¶六公諱天祐字祐之世居汴梁封邱縣吕
<pb:KR4d0473_WYG_027-19b>
村祖進考誠嘗職民千夫長娶林氏汴&KR0413;¶為金遷都兵
逼野處僑居大名大帥器之¶因以長千夫郭氏大墓數
十兵亂蹂藉不¶可攷而新塚猶存三房審其為大家明
矣¶延祐六年八月某日葬于先塋郁為浮梁<md:KR4d0473_SBCK_027-21a>¶州以大賚
恩進封奉政大夫知宜興州驍¶騎尉延祐七年郁授中
順大夫知高郵府¶至治三年授中憲大夫同知兩浙都
轉運¶鹽使司事泰定元年授亞中大夫僉江西¶河東道
肅政亷訪司事二年七月贈公中¶憲大夫中書吏部侍
<pb:KR4d0473_WYG_027-20a>
郎騎都尉陳留郡伯¶未幾郁改授慶元路總管桷嘗以
謂貴顯¶之及於親必原於逺祖親榮矣而考其若¶子之
行事是猶望於後也自侍郎之無禄¶亞中公四歴要官
桷略其治狀以侍郎之<md:KR4d0473_SBCK_027-21b>¶言為可證豐功茂徳見於去思
誠不在是¶也配李氏累贈陳留郡君公男四長亞中¶次
迪嘗為錢榖官厚海道運糧萬户府百¶户仁以黄陂主
簿今為江浙行省掾郁娶¶孫氏封陳留郡君子三㴻渥
國子生夀蚤¶卒迪娶崔氏子三厚娶崔氏子四仁娶孫
<pb:KR4d0473_WYG_027-20b>
氏亞中來乞銘銘曰¶
大梁之區厄為兵墟層城鬱峩以薙以鋤¶維郭氏先歴
有譜圖迢迢郭公在唐紫朱¶吏部有謙弗克以居以其
先聞維訓菑畬<md:KR4d0473_SBCK_027-22a>¶味道養齡擊鮮以娯治官莅民考于庭
趨¶大樸弗雕盛徳莫踰維公有子克遵令謨¶述銘孔昭
勿替勿渝¶
　　　王氏先塋碑銘¶
延祐四年中書左丞王公出為江浙省右¶丞將行¶天子
<pb:KR4d0473_WYG_027-21a>
遣使繇上京傳㫖曰毅其勿行七¶月拜中書省平章政
事繇是推恩如令式¶得贈其曽祖為正奉大夫山東東
西道宣¶慰使上護軍魯郡公妣周氏魯郡夫人於<md:KR4d0473_SBCK_027-22b>¶是平
章拜命惕然有言曰維我祖蓄徳閟¶華慶貽孫曽惟昧
實蔑克稱¶天子寵綏于臣子厥亦赫厚願叙先徳以¶收
合宗譜子職在太史為我表而銘之桷¶謝不得辭謹按
郡公名汜世家徳州平原¶金將亡士族奔播南徙郡公
有子全甫七¶歲隨從母走亳州稍長壻田氏由須城鄆
<pb:KR4d0473_WYG_027-21b>
城三徙後占籍汶上晚歲嘗謂子曰吾幼¶罹兵凶僅能
記我考妣名字遺牒舊事不¶復省今祖墓在平原郭東
北五十里曰水<md:KR4d0473_SBCK_027-23a>¶務鎮我死力不能歸葬若等母忘平原
也¶今以平章累贈資徳大夫江浙等處行中¶書省右丞
魯國公公二子長曰玉次曰傑¶二女嫁張氏葛氏玉嘗
一試吏輙謝去謙¶約無表襮策杖鄉社通慶弔煦煦無
憊意¶今年八十有四以榮禄大夫河南河北等¶處行中書
省平章政事柱國魯國公致政¶于家始平章以詹事歸
<pb:KR4d0473_WYG_027-22a>
養魯公曰¶聖天子軫齒召至渥我雖耄尚善飯汝不¶效
犬馬報居家何為也又附詔使奏曰<md:KR4d0473_SBCK_027-23b>¶不佞老臣骸骨堅
且强謹遣臣毅一心事¶陛下¶上大喜特授集賢學士資
徳大夫其配郭¶氏朱氏封魯郡夫人後以推恩進郡公
訖¶封魯公魯公子三人長平章平章子思恭¶思齊思聖
思誠思明次子謙謙子思禮思¶義幼子鼎鼎子思道思
問曰傑魯公弟也¶子四人愿讓諒懋傑孫思正思進思
忠思¶温思益噫平原之墓繇郡公得封今始有¶表焉郡
<pb:KR4d0473_WYG_027-22b>
公之若祖若父名字弗可考隆然<md:KR4d0473_SBCK_027-24a>¶兆域則皆在其上而
諸孫之與平章同高¶祖者凡四房猶在平原居平章振
與于百¶年之後因郡公之追榮合譜繫族俾五世¶之本
支横列旁附將使之孝謹自將益昌¶其祖可謂厚也已
銘曰¶
畇畇平原土墳宅舒民用泰寧聿勤佃漁¶自河雲奔邑
屋播逋有孌者雛宵衣走途¶九折其行益南以趨繇亳
投汶靡定厥止¶税于須城客鄆以俟復還于汶以鏄以
<pb:KR4d0473_WYG_027-23a>
耜¶望彼北河有隆坡陀企焉音容戰兢弗磨<md:KR4d0473_SBCK_027-24b>¶衡門之棲
韜精養和曰我此有籍我墓伊¶何戒而孫子勿忘勿圯
番番魯公樂道趾¶媺允也魯公不衒以試藝而黍稷亦
有魴¶鯉遨嬉大耋訖用夀祉篤生平章為國之¶梁夸毗
弗師佩瑀秉璋諤諤藎言百壬避¶剛始事東宮岌高傴
讓告疾遄歸厥聲¶四揚魯公在堂曰汝來庭國恩靡效
慎其¶寐興汝車疾驅我餬斯寧鴻化惟幾靖希¶隆平勿
忿以媢勿喜以矜¶帝曰汝嘉庸遏南征乃晉平章衮衣
<pb:KR4d0473_WYG_027-23b>
具榮<md:KR4d0473_SBCK_027-25a>¶視品追秩三世是錫平原之塋松栢茂植¶維高維
曽爰朂懿徳寸雲敷功下土霈澤¶嬋嫣祖芬肅爾承翼
合宗别支秩秩母紊¶瞻彼中林王氏之本匪祖曷思匪
譜孰辨¶春秋墓門蟄蟄在巘紹聞象賢繩武以昌¶平章
之心孝思不忘刻銘先塋久載用光¶
　　　邢氏先塋碑¶
邢氏世居彰徳安陽之交口村金亡大姓¶散走譜諜塚
墓軼塞率高曽莫能考名字¶維邢繇酒使君始著君諱
<pb:KR4d0473_WYG_027-24a>
植字子實幼隨<md:KR4d0473_SBCK_027-25b>¶父母竄處林谷親疫死從兄林歸里力
樹¶藝自給厚徳卑讓以先業奉其兄後居城¶中蓄善貨
取贏頗以財自振尚義急賑兄¶無子訖盡力治生死每
曰嗇用近禮愛物¶近仁執信守常吾何慊焉坐肆中有
客數¶人貿縑於肆有白金遺焉追客¶莫及明日客至君
先授之客曰果有遺不¶意在君所誠大長者相謝以去
庚戌歲火¶災郡蕭侯率民携綆缶力用命不可滅至¶君
舎乃反風侯敬禮之始以推擇為酒使<md:KR4d0473_SBCK_027-26a>¶歲終第籍上府
<pb:KR4d0473_WYG_027-24b>
窶户無所納乃悉以已財¶補輸之書劵於君者毁不問
後不肯仕鄉¶閭化之至元二十四年三月二十有二日¶
以夀卒于家年九十有六初娶李氏繼楊¶氏李生子曰
徳裕字裕卿風度皎峻展拓¶所行整暢為儒吏擢本路
録事路𨽻某王¶分土俾復為酒使至元四年銓選格行
授¶將仕郎博州路録事遷潞州判官再遷從¶仕郎陽翟
縣尹又遷承事郎藁城縣尹其¶莅博州調征南軍不使
富民委役於貧潞<md:KR4d0473_SBCK_027-26b>¶州有疑獄立剖之而讞陽翟獄尤著
<pb:KR4d0473_WYG_027-25a>
民王¶氏有婢竊其簪珥酒壺以逃盜不可得詿¶誤相連
坐乃密詢其素所徃來或曰王氏¶姪誘婢他之度不可
俱行因殺之以利財¶後卒獲其姪一訊輙引服縣人大
驚爭持¶酒殽以賀在藁城㑹真定無極縣軍隊長¶匿戍
卒鏹二萬五千緡偽言室中夜遇盜¶告于官三年不能
獲捕盜官多受罪挾疑¶佀坐獄者三十餘人府以白樞
密院咸曰¶是能決陽翟疑獄者檄君以問入其室左<md:KR4d0473_SBCK_027-27a>¶右
視驗實無有盜跡呼其孥二人别居之¶所對皆異辭遂
<pb:KR4d0473_WYG_027-25b>
直入其室發床下軍鏹咸¶在即日獄具而君以二十九
年六月一日¶卒于官年六十有七初配王氏再配郭氏¶
皆葬于交口之祖塋有子五人長曰秉仁¶字仁甫曰秉
義某官曰秉禮曰秉智某官¶曰秉信女四人皆適士族
孫七人女孫七¶人仁甫始由憲司筮仕入掾臺省兩為
太¶醫院行省都事鐡冶正副提舉一再為二¶千石治撫
州興學禮士盜不敢入境治廣<md:KR4d0473_SBCK_027-27b>¶平亦以善理寃獄有能
名郡民立去思碑¶以祝之今以嘉議大夫禮部尚書致
<pb:KR4d0473_WYG_027-26a>
仕于¶家而槀城君卒以尚書為提舉時推恩得¶贈朝列
大夫騎都尉河間郡伯王氏郭氏¶皆封河間郡太君尚
書之長子温字孟直¶更迭省部繇御史徧歴中書左司
官諳習¶故事而克謙慎修以禮度自處今授亞中¶大夫
大名路總管將之官致尚書公之命¶曰父子俱受¶朝廷
殊遇列三品夙夜兢惕實為先徳淳<md:KR4d0473_SBCK_027-28a>¶蓄再世以昌愳後
人徒知邢氏之盛而莫¶知二祖之勗善培本者若是願
刻諸墓上¶因子銘以昭示于後乃銘曰
<pb:KR4d0473_WYG_027-26b>
雲雷之交經綸靡寧上降下騰甲坼是承¶劬儉于躬不
企其成蓄極斯泰奕奕振亨¶折獄探情罔用口才嗇以
裕衆兹惟艱哉¶維子維孫享其胚胎仰俯橋梓播美益
培¶霜雨濡降永思彌䖍詔而後昆絜其簋籩¶仕以飭身
止以樂全過者必式兹為邢氏¶厚徳之阡<md:KR4d0473_SBCK_027-28b>¶　　　任氏先塋碑銘¶
青齊繇尚父啟封土沃民阜擅魚鹽之利¶山水險阨雄
偉冠鄰壤昔時宰輔願優逸¶自便者爭乞守是土勝槩
<pb:KR4d0473_WYG_027-27a>
見於職方氏數¶千年盛矣劉豫猊父子背宋以千里赤
子¶驅為兵徒犯順滅徳金主悟其元惡傳㫖¶就戮而青
齊户口物故過半完聚未幾李¶璮復懷逆抗拒齊部所
領益莽為墟落痛¶矣哉任姓世著滕州傳緒益逺有元
帥府¶君諱杞又諱宏府君為逺祖葬于薛河源<md:KR4d0473_SBCK_027-29a>¶宏有七
子擢文武科墓碑燬落今繇元帥¶府君始可譜府君娶
王氏二子長曰鋭金¶武舉進士終千夫長次曰釗字某
幼長¶戈革篤考古今成敗以進取自任鬱不得¶志持素
<pb:KR4d0473_WYG_027-27b>
所講習訓導鄉黨陳義抑惡片言¶總榮恥薰受以化咸
曰繄任公所成就郡¶縣以其行舉于朝辟行軍總管再
舉沂州¶臨沂令皆謝疾不就始繇沂州歸于滕築¶室祖
墓一日蔓火燎于野逼墓次公號泣¶伏墓所有頃火繇
它行郡嘗上其事府君<md:KR4d0473_SBCK_027-29b>¶曰吾得歸故里守丘隴奚外慕
焉美鬢善¶容倜儻以隱逸自傲至元二十四年九月¶六
日年八十有一卒以孫貴贈樂安郡伯¶娶周氏贈樂安
郡君三子長曰榮曰滋曰¶英榮繇元帥府知事陞閩海
<pb:KR4d0473_WYG_027-28a>
道提刑按察¶司經歴以不樂入嶺嶠改授廬州嘉興總¶
管府知事善心計仕泊如也以子貴贈某¶官樂安郡侯
娶單氏贈樂安郡君生子四¶長曰居敬善吏事所至有
能名為建康(闕/)¶　路總管今以通議大夫禮部尚書致
仕<md:KR4d0473_SBCK_027-30a>¶娶王氏樂安郡夫人尚書子擇善承務郎¶樞密院都
事執善江南諸道行御史臺譯¶從事女三孫三曽孫三
曽孫女一曰居禮¶房娶李氏七子師善中政院管庫兼
善泰¶寧路司獄思善蚤世明善進善悦善從善¶始學仕
<pb:KR4d0473_WYG_027-28b>
曰居仁房居仁為鷹房總管府經¶歴娶王氏馬氏志善
適善達善宗善曰居¶義房娶丁氏伯善性善友善合子
孫與曽¶孫四十一人郡伯次子曰滋房娶李氏生¶子四
居安居信居寛居誠合孫與女二十<md:KR4d0473_SBCK_027-30b>¶一人郡伯季子曰
英房四子居實居慶居¶厚居徳合子女十人嗚呼繇府
君至于今¶凡五世通其譜幾百人世莫可儷豈非其¶孝
感于鬼神蓄極以通故仕者振于¶朝而其未仕者各相
勉思繩祖武以自顯¶匪表于墓則曷以彰盛徳擇善深
<pb:KR4d0473_WYG_027-29a>
湛雅思¶見事不苟與桷同備屬翰苑厚善而尚書¶亦屢
瞻其儀度俾有述焉奚敢辭銘曰¶
滕薛之間任國首封傳於東都齒秩有崇¶禮食是問&KR0684;
其遺風泱泱三齊絲枲沃豐<md:KR4d0473_SBCK_027-31a>¶執智秉機厥俗攸同允也
府君厄於兵囏¶閱詳興衰訓言間間左閭右塾化其慆
姦¶隱身墓廬以號以攀仕不强希榮恥莫干¶雲藏靈淵
磅礴蓊鬱朝躋于陵百谷瀰溢¶徳盛莫居子孫秩秩聿
來墓門展祀芬苾¶叙昭辨穆孝謹罔失
<pb:KR4d0473_WYG_027-29b>
　
　
　
　
　
　
　
　清容居士集巻二十七


<pb:KR4d0473_WYG_028-1a>
欽定四庫全書
　清容居士集卷
