# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:39.012998
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0402-022淸容居士集-卷第二十二.
<pb:KR4d0473_SBCK_022-1a>¶
清容居士集卷第二十二¶
　序¶
　　　韓泗州老人詩序¶
徃八十年金蹙于汴盡汴民咸勝兵抗闘¶
不得息聞其父老泣撫黄稚謂不幸生亂¶
離使言承平時疑&KR0816;未見果承平耶余弗¶
得見得見焉必若䓁也不十年而金亡又¶
四十年¶
世祖一轍迹郡縣轉輸屯戍徭徴江以北¶
悉撤省而汴爲樂土今三十年矣私恠當¶
<pb:KR4d0473_SBCK_022-1b>¶
時父老言合龜卜特不知得年者幾何人¶
又不知得年而果佚樂者為何如人夫夀¶
與冨天不能並畀錙銖之較願與計莫以¶
勝也大徳丙午韓泗州君美書來　京師¶
曰余家嚴君偕老于汴俱八十矣桷與泗¶
州交㝡深官於吾鄉㝡久與之言文詞道¶
政事切直近實今守於泗泗與汴水陸相¶
望甘㫖致問不絶汴緫河南十數州得領¶
公府事上汴奉觴跪行盡其私歡二老人¶
方彊明艾和㳺戲閭里登坡陁極榛翳臨¶
<pb:KR4d0473_SBCK_022-2a>¶
車飛礮動在耳眼嘗指而慨已而以喜而¶
泗州又能清謹愷悌祝其神明以養其志¶
慮休休焉不知其将耄古之所謂陶唐氏¶
之民者於韓氏見之矣中都之士咸美而¶
賦四明&KR0061;桷為之序¶
　　　張氏宗譜序¶
宗以族言斯古也别以為宗記始也大宗¶
非諸侯之制也居小宗而遺大宗自鄭氏¶
大記之釋失之缺其大宗小宗乎何取然¶
則曷為大宗也大宗之法不施於庶昆弟¶
<pb:KR4d0473_SBCK_022-2b>¶
謂之别者大夫學士悉有宗也天子以國¶
諸侯以封世守其祀莫敢為宗下于庶人¶
而言宗焉遺其大宗不可也大夫士有常¶
宗由大宗而為小宗小宗不可以承祖故¶
分而言之小宗之嫡斯大宗矣此繼别之¶
義也張氏之各得為宗也奈何張譜始於¶
東平東平其大父善也東平之長子禮為¶
豐縣丞豐縣東平之大宗也其季義居於¶
東昌死復&KR0089;焉有子五人長曰叔温為髙¶
沙屯官東昌之大宗也古者適於他國皆¶
<pb:KR4d0473_SBCK_022-3a>¶
别爲宗國一而地異别之義斯近矣張譜¶
軼扵兵迎而數之首豐縣之禰悉張氏子¶
孫更數十百年宗不能易也髙沙之禰居¶
東昌合豐縣爲小宗始髙沙爲大宗宗各¶
有别尊祖之道斯&KR0497;矣張姓出于&KR0078;至周¶
而氏著祖于韓其得望者十二曰襄陽洛¶
陽河東始興馮翊吴郡平原清河河間中¶
山曰魏曰蜀東&KR0685;譜祖以上名不得而次¶
合賢與貴侈而書之失近㩀逺譜其疑矣¶
惟貴與賢不偕同也誠貴矣非賢不能傳¶
<pb:KR4d0473_SBCK_022-3b>¶
使果賢邪雖弗貴焉可也張氏之先墓隤¶
於河族厄于逃今其孫若曾咸曰别為始¶
者猶邇也至東昌而復别何敢忘之太和¶
之季叔恭敬父則曰為譜辨宗百世猶今¶
也且昔之不幸吾猶慊恧焉噫敬父之心¶
思而深肅肅然念其先敏儒以自持其興¶
也於是乎在敬父今為宗正府左右司都¶
事大徳丁未作亭于東昌之墓旁表曰宗¶
會翰林學士廣平程公為之記太子文學¶
魏郡元君復初系之以詩而俾余為譜史¶
<pb:KR4d0473_SBCK_022-4a>¶
官&KR0061;桷述¶
　　　廬陵羅氏世譜序¶
黄帝二十五宗距唐堯猶未逺世系昭穆¶
混錯若不可考置而不論者謂其詳不可¶
聞也禮莫詳於周展親别宗强本弱枝之¶
慮品式備具不數百年難生於所親兵車¶
日尋卒之顛覆僨絶何也其所以繼之者¶
非其道也禮生於人情貴貴親親禮之大¶
經繇貴而失親聖如周公猶不能以制宗¶
法之不講所由来舊矣後漢鄭康成謂諸¶
<pb:KR4d0473_SBCK_022-4b>¶
侯之别子為大宗自大夫士而下皆不當¶
有由是常宗之法廢貴為王公其所以承¶
攝者止於五世鄭氏之説誤也譜諜學廢¶
姓氏殽雜獨孔氏子孫更數千百年歴歴¶
可紀而姬氏享國八百餘祀秦漢之際已¶
散䡍僅存後王盛衰抑無以議為矣或者¶
謂孔子垂世立訓貴不以位故其所傳久¶
逺然考諸傳記蠻夷小邦率一姓數十世¶
噫立禮以辨位位尊而益争昔之聖人夫¶
豈不知其有是哉消長之理相尋於無窮¶
<pb:KR4d0473_SBCK_022-5a>¶
其不可詰者數存焉耳矣廬陵羅氏譜繇¶
唐至今為世凡十有五為&KR0128;凡十有八旁¶
行邪上如指諸掌合職方氏小史之記貴¶
盛累葉者亦莫能並統宗合源一其所尚¶
必有其道參差不齊物之理也先之以孝¶
謹終之以卑讓黜爵貴徳雖百世可推也¶
桷也公侯之子孫因羅氏之譜諜将有感¶
夫昔時之興廢企焉若不及而終之以自¶
勉者亦羅氏譜之微㫖也延祐丙辰八月¶
史官&KR0061;桷序¶
<pb:KR4d0473_SBCK_022-5b>¶
　　　臨川危氏族譜序¶
姓氏之學魏晉以下無稽焉歐陽子作宰¶
相世系切切然将私其親然&KR0816;數世亡軼¶
是則凡言譜諜者缺之焉得矣氏族混於¶
周之東遷祖以為氏猶之可也别族改氏¶
因其官簿以相沿襲益繁多矣繇是為賜¶
姓為缺文一氏而兩望同源而别派至於¶
推律觀物慕風嚮化雜然而前陳其避禍¶
者託焉以自逃承宗繼絶漫不可考竄易¶
傳㑹紛然莫能辯者數千百年皆是也宗¶
<pb:KR4d0473_SBCK_022-6a>¶
法之不講所從来久謂百世不遷者徳如¶
后稷焉斯可矣后稷而不能則凡為吾徒¶
者得無懼乎孟子有言曰君子之澤五世¶
而斬均小人而言之何邪昔之親盡盖見¶
于孟子然而私淑之道充孟子而能為之¶
者吾於危氏之譜其殆庶幾矣夫逺而不¶
可明者理之常也究其初以合乎貴賤貧¶
富其心博其&KR0562;微将使夫困者通盈者持¶
危氏之盛循環無窮於是乎有考焉是矣¶
維漳州大夫於桷　曾大父樞宻越公同¶
<pb:KR4d0473_SBCK_022-6b>¶
淳熙進士同乙科同著作同為番陽文敏¶
公之門人其弟南昌君族祖正肅公實銘¶
其墓桷來　京師族孫有成嘗曰兩家疇¶
昔若是譜非子叙不可不幸有成&KR0816;其弟¶
歸其骨于臨川遂不負其言而序之¶
　　　熊西玉文集序¶
粤昔以經賦科進天下士有司崇尚日異¶
辟雍居俊㳺尤為準繩音節程度更創迭¶
變雲翕影附各以其伎進拘者輙困躓不¶
得上方是時蜚英溢行為時所推重連百¶
<pb:KR4d0473_SBCK_022-7a>¶
州之地不能以什一數邈音聲之近絶師¶
弟子之敬和筆繕扎傳誦不止其好慕實¶
使之然也當咸淳初江以東言熊公焉余¶
師剡源戴公言爲同舍郎時學官始授題¶
熊公㩀案瞪目鉤深摘微落筆澄澈理融¶
意新蠶則績而珠纚屬也未幾失仕東歸¶
沉㝠簡編空林窮厓之怨横溢間發而安¶
之有命不憤不悱猶昔日年壯意盛之所¶
作擬諸於徳殆其微與噫陶唐氏之亡歴¶
年滋多精深憂思愈逺愈在極周陵遅諸¶
<pb:KR4d0473_SBCK_022-7b>¶
子相繼有作是則先王之澤不可以一日¶
冺自漢而下殆無以議何則理不勝弊焉¶
故爾夫弊不極不足以自振此强仁者之¶
&KR0001;宜知甞聞公閉門盡心索六藝之藴以¶
極逺紹後之學者是宜有考故不知其不¶
能而申其&KR0003;命序之者實壻張拱辰氏也¶
　　　陳元吉韻海序¶
近世儒先以韻書首扵江左其理未竟論¶
者疑焉夫聲與韻文字之自然童歌巷語¶
肇於唐虞旁叶偶傳與君臣賡歌相表裏¶
<pb:KR4d0473_SBCK_022-8a>¶
非若今世拘拘然以清濁為髙下論也小¶
學廢已久言六書皆本於許慎或者謂揚¶
雄太&KR0007;竒字與許氏不合皆其私臆殊不¶
知屈氏而下若司馬諸賦其不易解辨豈¶
亦其所自製故昌黎韓子謂凡為文冝略¶
識字則世所為許學者茍趨省易實秦相¶
斯之學也按魏李登始為聲韻増益衍廣¶
實原七均七均之説成於江左江左之文¶
綺而萎其於韻若法律為師條分目析錙¶
銖之不可混也降於陏唐守其説而莫之¶
<pb:KR4d0473_SBCK_022-8b>¶
變能變者宋惟吳棫氏今世所行唐韻博¶
極羣籍之要見於其序而近世附益終莫¶
能已噫學其果有止也邪眉山陳君元吉¶
少以春秋試有司第一南極交廣以㳺夫¶
幽兾之平衍搜竒尊聞包絡攟拾因韻以¶
廣&KR0816;為是書名曰韻海班然而居編懸在¶
庭各得其職雖第而輕重之同律吕也属¶
辭比事春秋之教殆猶其微與昔顔魯公¶
為韻海鏡源集古今韻字凡三百餘卷識¶
者謂其摭華撮要該於理著四庫散落不¶
<pb:KR4d0473_SBCK_022-9a>¶
具而今也&KR0816;俟君以成合流納汚愈逺愈¶
清至於海者百川之功聚也敢誦所聞而¶
回以序之¶
　　　鄆城馬節婦詩序¶
詩始婦人先王盛時天地萬物之理推變¶
審情者若是矣不幸而大故守中秉徳合¶
於自然憂辱恐懼盖不能以相動也二南¶
之化行於天下未及數百年陵夷變遷首¶
於國君夫人聖人憂之錄於風雅書於春¶
秋後有述作尤惓惓焉以致其意嗟夫乾¶
<pb:KR4d0473_SBCK_022-9b>¶
坤之道相濟以成者也¶
皇元一海宇累下　詔郡縣孝子節婦按¶
實旌植是謹鄆城王母其狀曰馬氏年少¶
䘮夫養姑鞠子纎粟盡恩禮閫户循飭四¶
十年終始不易由是鄉老言于州州上其¶
事禮部繇是得加桓表焉桷待罪太史歲¶
終常㑹以　奏書然陳詩以觀史官之職¶
也凡我同志什為詠歌先之以憂勤終之¶
以燕樂足以見夫國家徳化之廣非止為¶
王氏榮也豈不美歟長子質山東宣慰府¶
<pb:KR4d0473_SBCK_022-10a>¶
掾季獻今為翰林院都事云¶
　　　蕭克有字序¶
在昔先民理得於簡易其言動視聴之方¶
不求合於禮而所謂禮者何其日用而不¶
知也唐虞之際黎民時雍至於湯武出而¶
禮益立於是升降揖讓以成其容為之珩¶
璜以節其步武為之弁冕以嚴其首服黼¶
黻有度尊彛有數温柔剛毅寛嚴張弛之¶
教復品節而備具之噫可謂至矣世益衰¶
而法益繁悉刑以防其情民之日不幸者¶
<pb:KR4d0473_SBCK_022-10b>¶
非天之所與殊也俗媮而説厖教不足以¶
勝靡然從上以自治其亦未知其本始焉¶
者也周之衰諸子馳騁&KR0557;於世者黜仁絶¶
禮以自髙急於近功則皆苛迫峭刻益莫¶
知其所措聖人政刑徳禮之論幾乎其息¶
書曰臣人克有常憲解之者曰憲猶法也¶
奉有其常者也民之初生淵乎其仁詩書¶
禮樂造士之具也不由是而推奉法以為¶
固有夏后氏之世吾誠知其不若是也廬¶
陵蕭御史之子憲其師黄君字曰克有請¶
<pb:KR4d0473_SBCK_022-11a>¶
其説於余詩曰天生烝民有物有則克有¶
之義備矣假於外以為常将失其所謂由¶
己之道修其由己之道莫若乎禮故余先¶
言其得於天者如是而復以學禮之説告¶
　　　&KR0061;氏舊書目序¶
&KR0061;氏&KR0199;書目者目&KR0061;氏舊書之存于今者¶
也始　曾大父越公舉進士時貧不能得¶
書書多乎抄强記至用■髙祖妣齊國夫¶
人魚魫&KR0227;學書後官中都凡二十有五年¶
乃務置書以償宿昔所志其世所未有則¶
<pb:KR4d0473_SBCK_022-11b>¶
從中祕書及故家傳録以歸於是書始備¶
矣于時國家承平四方無兵革之虞多用¶
文儒為牧守公私間暇撃鮮享醴㑹寮属¶
以校讎刻書為美績至於細民亦皆轉相¶
模鋟以取衣食而閩之建蜀之益其最著¶
者也紹定辛夘公自宥府歸里遂累土為¶
堂貯所得書於東西榮公日䖏其中客至¶
不復道世事顧嗜陳黄詩擇其適意者手¶
書為編寓物詠歌與道㳺遨休休焉不知¶
其年之将耄如是者七年而薨舊書之傳¶
<pb:KR4d0473_SBCK_022-12a>¶
距于今四世矣桷㓜聞公&KR0025;學正獻公時¶
有手校九&KR0052;旁&KR0003;疑義皆附書左右&KR0415;為¶
精善欲&KR0025;諸父一觀而未得又欲合諸父¶
之蔵分第為目録亦不果竊甞謂天下之¶
物聚多者終必散&KR0137;者早計扵未散則庶¶
㡬幸有一存之理遂悉藏於山中己丑之¶
灾偕家人渡江以逃&KR0061;氏之書一夕而盡¶
昔之預計者乃幸而&KR0023;全嗚呼此公之靈¶
有以唘其&KR0168;也惟公以勤勞起家其書之¶
傳不幸而不存固當歸之扵數其幸而獲¶
<pb:KR4d0473_SBCK_022-12b>¶
存者敢不襲蔵心思而躬踐之以求無忘¶
前人之意謹次其本始書以為舊書目序¶
　　　&KR0061;氏新書目序¶
余少讀書有五失焉雅觀而無擇濫閲而¶
少思其失也博而寡要攷古人之言行意¶
常退縮不敢望其失也懦而無立纂録史¶
籍之故實一未終而屢更端其失也勞而¶
無成聞人之長唯恐不及将疾趨從之而¶
輙出其後其失也欲速而過髙好學為文¶
未能蓄其本經術隐奥茫乎其無所適從¶
<pb:KR4d0473_SBCK_022-13a>¶
泛然而無所闗决是又失之甚者也夫為¶
學之道用志不能不一用力不能不専農¶
夫莽而廣種不如狭墾之為實也工人泛¶
而雜學不如一藝之為精也徃者書未模¶
印時争傳寫授讀較余所藏之書不能十¶
一而士以三年通一經其自得之實皆足¶
以傳世垂後其視余之書多無成者豈古¶
人所謂沃土無善民之説與徃年春書燬¶
于火偃仰草苃所失物不復&KR0503;憶而於書¶
獨不能忘懐已乃思前之五失一旦而悟¶
<pb:KR4d0473_SBCK_022-13b>¶
将從事於内以求自得之實其年夏大人¶
過故都復購遺闕篋載以歸意者斯文之¶
冨将過乎昔而余又思旁搜逺録侔夫昔¶
日之藏矣噫年未至於壯其五失可以亟¶
改也而古人之志余亦竊有慕焉用識吾¶
過以為&KR0061;氏新書目序首¶
　　　文子方安南行記序¶
始余讀戴記帝王疆理不盡於衡山而虞¶
書致日廼南極交州是則要荒不責其貢¶
賦使者雖歲徃返亡害也馬伏波議兵法¶
<pb:KR4d0473_SBCK_022-14a>¶
與建武帝合勞民入於潦霧蚺蛇之地其¶
得意自叙反不若賈君房建罷撃議時俗¶
升降略地定功後王所尚者然與唐置安¶
南都䕶府獻令鮮薄同羈縻州開元詔太¶
史測天下晷交州為南履準事與唐帝類¶
不聞其有僭拒事也萌芽侈心承詔㫖以¶
肆誅索一不得意而曰損國體者是誠盜¶
臣也已¶
世祖文武皇帝神幾洞察不加以兵而安¶
南畏威不敢朝終五世削王爵以奉貢¶
<pb:KR4d0473_SBCK_022-14b>¶
今天子即位頒正朔議遺使於是文君子¶
方拜禮部郎中為使副以行辭命専達儀¶
注品節唯子方是毗入其境不旬日卒致¶
命以還稽諸徃使五十年所未有也還都¶
示予行記一編夫誦詩専對夫子之訓也¶
予於書獨有取焉宣上意儆有衆誓命焉¶
有考山川導别表土俗以宜于民莫詳於¶
貢書至若贊帝徳以傳示永久是非史官¶
不能子方以論譔奉使事三者将兼而取¶
之誠於詩書殆相表裏矣蠻荒首長㑭知¶
<pb:KR4d0473_SBCK_022-15a>¶
夫中國有人焉者其自子方始窮極珎麗¶
媚上以營夫已者子方不知其説也是宜¶
廣梓以告于後之使者云年月日&KR0061;桷序¶
　　　白季清母夫人受新封詩序¶
春秋經錫命之制後王以品秩益展其&KR0503;¶
榮倣古則今至于是大備¶
今皇帝嗣大&KR0663;服桷時在翰林得與議典¶
章儀注僉曰勲爵古制以人子所居官褒¶
崇之罔㑭専美于前代定其格入奏¶
皇帝曰可輕外重内非廣孝道視所居官¶
<pb:KR4d0473_SBCK_022-15b>¶
咸大賚之　詔下皆叩首望&KR0692;謝浙東元¶
帥府都事白君湛即以其所宜封者為母¶
盧夫人請于　朝得封太原郡太君盧白¶
皆中原望族盧以父詞鳴翰林白氏再世¶
持雄辨清言冰雪繅藉聞者莫不興起若¶
是者尤足以振耀也噫世之崛然因其夫¶
與子蒙爵命者多矣未有若盧白之清望¶
足以厭服于當代恃其世家白君之所不¶
敢朝夕温凊陳白其所行事秉心以公張¶
弛興革孰不曰是真世家彼夸詡者誠不¶
<pb:KR4d0473_SBCK_022-16a>¶
足為兩家重也郡之儒士相率為歌詩以¶
贊俾桷首為序泰定元年冬十有一月前¶
史官&KR0061;桷書¶
　　　甬山集序¶
文章與時為髙下誠哉是言也宋祚将亡¶
國學考文其悲哀促急不能一朝居四方¶
翕然取則凌躐上第至今殘編斷牘讀之¶
令人歎恨不己盖士生斯時能自㧞以表¶
見者不一二數有一人焉則又韜匿冲晦¶
與世若不相接始予少時見三江李君在¶
<pb:KR4d0473_SBCK_022-16b>¶
明于史塾其貌癯然其語泊然僅知其為¶
長者也下世十餘年子汲以所為詩文十¶
卷號甬山集相示貫穿籠絡悉本于五&KR0052;¶
之微&KR0562;而優柔反覆羇而不怨曲而不倨¶
藹然六義之懿宫商相宣各叶其體情至¶
理盡守之以嚴無直致之失丗之號能為¶
詩文者率不過是較一時之輩流實居其¶
&KR0415;惜乎昔時之承接不&KR0085;以知其萬一也¶
維昔秉義公以盛徳燾&KR0073;丗科聮踵今五¶
傳矣論其詞章則擬扵先世為有光汲能¶
<pb:KR4d0473_SBCK_022-17a>¶
廣而傳之惠於吾鄉㑭其子孫得以遵守¶
豈不韙哉泰定二年冬十月&KR0061;桷序¶
　　　蓬莱閣詩序¶
㑹稽為禹㑹諸侯之所自嬴政一登而其¶
山水之勝迄兩漢孫吳莫不表章或者謂¶
當是時征伐蠻粤為用武地而士大夫在¶
朝廷簪筆執牘以奉天子之㳺宴顧安得¶
從事於荆榛險絶以暢其耳目哉惟太史¶
遷出於流落不偶以至而見於賦詠實自¶
東晉始方王謝諸賢南徙渡江北望丘壟¶
<pb:KR4d0473_SBCK_022-17b>¶
其悲離感愴不在扵仕進故其意念殊絶¶
搜竒抉幽樂天以俟命而㑹稽號為南鎮¶
将騁懐以攄其所尚故今之言㳺山水實¶
自㑹稽始繇是而降㳺者益廣而専牧守¶
之任者得兼有而畢具矣元微之以觀察¶
使鎮㑹稽所辟幕客皆知名士號為絶倡¶
後人作為蓬萊閣盖取微之詩語唐宋鉅¶
作悉刻于其上雲内王侯叔能父蒞是邦¶
政簡訟平百廢俱飭復閣之舊廼曰昔之¶
諸賢意必有在登斯閣也將見夫同寅之¶
<pb:KR4d0473_SBCK_022-18a>¶
肅和寮宷之靖共飛觥撃壺以彷夫微之¶
昔時之盛巖壑交暎神閑意消不苛刻以¶
暇豫彼俗吏&KR0200;&KR0200;夫豈知是也哉同郡儒¶
士合賦詩若干首桷與叔能同官于　朝¶
審平昔清静簡易之論於是乎見雖老尚¶
能為侯賦之泰定三年正月甲子清容居¶
士四明&KR0061;桷序¶
　　　馬氏族譜序¶
譜以逺言懼其非吾祖也以近言有悲吾¶
之不得已也金徙于南衣&KR0227;故蔟扶挈僵¶
<pb:KR4d0473_SBCK_022-18b>¶
仆十失其九者有焉百不得其一者有焉¶
難甫定遺童孤兒想像先人之容儀音聲¶
僅得於髣髴推名諱至於祖則有能言者¶
矣上而髙曾不復有能言矣余嘗攷夫譜¶
諜之書秦漢以後牽强附㑹世表姓纂僅¶
取其近佀作史者不得不爾凡為子孫者¶
罔敢以是為傳信河陽馬氏盖皆昔時之¶
望族今元帥公知夫髙曾以上之不可以¶
譜遂斷自其可知者為之旁行側注官位¶
名諱以明其始卒&KR0089;年月以慎其終用意¶
<pb:KR4d0473_SBCK_022-19a>¶
&KR0042;逺将以期其子孫之日盛嗚呼百年之¶
計莫先於徳徳愈種則見於後人者不俟¶
而自至晉丞相王文獻公導渡江始立家¶
譜不及三世而蕃衍盛大史不絶書馬公¶
之意盖若是願相與勉乎哉則得之矣泰¶
定二年七月乙夘前史官&KR0061;桷書¶
　　　鄭原善思親詩編序¶
廣信鄭君復初舉進士之嵗時維三月值¶
其嚴君始生之朝作為歌詩而終之曰移¶
忠云自兹其立志誠逺且大矣夫仕莫不¶
<pb:KR4d0473_SBCK_022-19b>¶
欲榮其親仕貴矣所尚貴乎自立不爾則¶
其於貴也乎何有故昔之學仕者必求夫¶
大賢者之格言以佩服之若鄭君者䇿名¶
未離乎都門超識逺抱先之以不苟若是¶
余嘗於　殿廬識之冲然其容介然其操¶
審必能有異乎衆也暨余還里咸言其在¶
官也竒衺不入於市貴侠不登于庭盡職¶
而無所顧避是其所蓄足以行所願矣泰¶
定三年秋八月同校文江浙始見其属和¶
者凡一編嗟夫古之果於正誼必寜夫親¶
<pb:KR4d0473_SBCK_022-20a>¶
而為親者計其詘辱将與之同患難而不¶
之避故載於史傳者不一鄭君之志見初¶
筮敭歴既逺聲譽益振始信夫家庭之教¶
在乎夙昔誠不在夫今日也因申其㫖而¶
為之辭丙寅歲八月壬辰&KR0061;桷序¶
　　　周彦祥存樂堂詩序¶
徃者淮甸為南北要衝耕耨不足以盡其¶
地力彌望數十里皆草屋星散髙下每歲¶
春秋避兵輙土窖稻麥老稚潛匿叢薄中¶
丁男健婦守舍相偵伺黄塵翳天猶能在¶
<pb:KR4d0473_SBCK_022-20b>¶
旁近結集保䕶卒然有相接持梃箠盡力¶
以抗其甚不幸者則皆係累長驅䘖車逐¶
馬故凡淮民之家子不識其父弟不知其¶
兄因循茍活慈孝恭敬施於家庭之懿者¶
未能也吁誠可悲也夫¶
世祖皇帝一海宇淮始為樂土今四十餘¶
年昔之父老言昔時之事未嘗不先之以¶
欷歔繼之以幸喜野無閒民而詩書庠序¶
之教駸駸乎雍熙之盛廬江周君彦祥於¶
是作堂以奉其二親而名曰存樂予嘗以¶
<pb:KR4d0473_SBCK_022-21a>¶
為生乎今之世有幸不幸存於其間故其¶
愈後者則愈樂而生乎其前者若彦祥之¶
二親是也彦祥之奉親當補其昔時之不¶
可致推彦祥之年亂離﨑嶇猶耳接而身¶
受至其諸孫則蔑有知之者噫豈非愈後¶
者則愈樂然則彦祥之心所以樂其父母¶
昆弟者可勝道哉太學博士姚君為之記¶
善為歌詩者将别為一編廼首為之序彦¶
祥今為某官¶
　　　白鶴詩序¶
<pb:KR4d0473_SBCK_022-21b>¶
泰㝎元年春二月有　&KR0562;醮於崇真萬夀¶
宫特進宗師吴公主祠事越四日有白鶴¶
三集雲中&KR0204;殿前五日復至旭日晏温執¶
事有恪皆承睫仰視一口賛慶士大夫各¶
為歌詩以侈其異甞聞禮儀神明之事莫¶
嚴扵精意而諸物之畢至良係乎聖徳之¶
通感惟今¶
天子踐祚之初詢賢考能歛福以錫庶民¶
&KR0572;天請命實不私扵已祠&KR0021;之事遵叙以¶
行罔有偏好昔漢宣帝勵精圖治嚴蕆祠¶
<pb:KR4d0473_SBCK_022-22a>¶
事時則有白鶴集于廟庭異代同符稽諸¶
行事實過於彼而祝釐奉祀以承　上命¶
者罔敢暇逸吳公盖有之焉絶地天通昔¶
之聖人将以止夫禨祥之説天人之際合¶
於自然盖有不期然而然者不然詩書所¶
稱其得而廢之與詩若干首遂為之序¶
　　　春臺詩序¶
老氏之學以澹然無欲為至道故凡人之¶
所同然者以激言以相反至於榮觀燕處¶
其徒日廣其説則曰吾教必若是侈靡盛¶
<pb:KR4d0473_SBCK_022-22b>¶
大浸淫於天下其言曰如登春臺彼嘗非¶
而鄙之今考其所為若不相佀視其言者¶
吾猶以為近古也延平余君惟熙於是取¶
以為齋名焉昔之盛時淳厚給足充然樂¶
其身非直為耳目之美觀日作夕息相安¶
於閭里康衢之謡撃壤之歌其教易行也¶
今海宇一轍户口田野休養蕃廡&KR0386;嚌¶
聖澤庶幾時雍之治惟熙慕古於是乎得¶
之矣理適乎中人情之同随物而遷者過¶
也極枯槁禁制以為至樂矯然者也惟熙¶
<pb:KR4d0473_SBCK_022-23a>¶
嘗為威茂安撫司僉事今属　國史府通¶
敏守禮推命名之雅其将樂夫天年同衆¶
以求用於世者與集賢大學士郭公大書¶
其户&KR0634;　朝之卿士咸為歌詩¶
　　　曹伯明文集序¶
江西之文曰歐陽王曾以慶暦以来為正¶
宗舉天下師之無異辭宋金分裂羣然師¶
眉山公氣盛意新於科舉為尤宜至乾道¶
淳熙江西諸賢别為宗派竊取國䇿荘周¶
之詞雜進語未畢而更事&KR0205;起而輟斷續¶
<pb:KR4d0473_SBCK_022-23b>¶
鉤棘小者一二言長者數十言迎之莫能¶
以窺其涯而荒唐變幻虎豹竦而魚龍雜¶
也嗚呼三公之文其思厚以深其理精以¶
正凌厲乎諸子貞元而下曾勃然不肯自¶
讓後之人懼蹈襲之譏卒至於濫觴淪胥¶
而莫能以救可勝恨哉大徳中桷與端明¶
曺公之子伯明甫為翰林属其為詩文如¶
桑麻榖粟切於日用不求酸鹹苦澁以傷¶
乎味之正篤實渾厚與其履踐見於事物¶
者實相表裏夫行以為先言實次之言不¶
<pb:KR4d0473_SBCK_022-24a>¶
勝不足以害道翕翕夸詡含譏以射人者¶
猶懼其不解方手指其説曰吾意盖有在¶
若是而罹于人禍者多矣伯明以親老再¶
為編脩官補外以去幾二十年來　京師¶
為文若干卷得而讀之其哀窮舉躓略枝¶
葉之學㫪容雅馴以循夫規矩它不能以¶
詬病也夫慕其輕浮而欲求佀於瑣&KR0200;者¶
伯明之所不忍抑有聞焉老而能學吾二¶
人之所宜繼炳燭之勤願相與切瑳焉¶
<pb:KR4d0473_SBCK_022-24b>¶
¶
清容居士集卷第二十二¶
