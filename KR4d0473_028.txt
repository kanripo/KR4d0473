# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:39.294281
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0402-028淸容居士集-卷第二十八.
<pb:KR4d0473_SBCK_028-1a>¶
清容居士集卷第二十八¶
　墓誌銘¶
　　　翰林學士嘉議大夫知¶
　　　&KR0113;　國史趙公墓誌銘(代院/長作)¶
大德七年正月辛亥翰林學士趙公晦叔¶
卒扵官其年十月中書右丞相入對¶
天子曰趙與&KR1918;事¶
世祖皇帝幾二十年事¶
陛下亦將十年敦確清謹今既死無以歸¶
骨扵里敢奏以請於是¶
<pb:KR4d0473_SBCK_028-1b>¶
天子命有司賻緡五千復給舟車傳費俾¶
其喪歸將行孟實等以狀来請銘復往歲¶
直翰林公爲待制其叙遷也亦相先後知¶
公尤詳義不得辭方至元十四年間公以¶
驛来朝湥衣幅巾見¶
世祖于上京冰澄玉瑩詞氣整朗言宋亾¶
根本所在親切感動¶
世祖傾屬自是入翰林爲待制爲直學士¶
累遷爲真學士公之爲侍講也言江南箕¶
斂急督移括大姓宋世丘壟暴露皆大臣¶
<pb:KR4d0473_SBCK_028-2a>¶
擅易書詔明㫖又言庚戌嵗大霧蔽塞正¶
月甲辰虎来西城其徴為下臣執權簸政¶
言雖不行而公閉門待罪後司徒公俾同¶
列諭意始復入署公毎視職清望近思欲¶
以言議質直理道確近條縷報上故所言¶
嘗若剴切無隱而¶
世祖皇帝沉幾先物神量莫測&KR0137;為公懼¶
至平章政事不灰木公為公奏私負嵗積¶
皇帝曰得非指故臣為虎者宜官酬其逋¶
别給廩粟布帛以養由是始知君臣相與¶
<pb:KR4d0473_SBCK_028-2b>¶
脗合明著如是曽祖伯洙宋朝議大夫知¶
南外宗正事祖師雍宋朝議大夫直寶章¶
閣考希聖宋宣教郎史館校勘髙祖宗正¶
某南遷時丞台州黄巖因家焉伯祖師淵¶
與朱攵公纂次通鑑綱目凢例㣲言奥語¶
耳受身履故公所行尤近嘗與許公仲平¶
論伊洛閫域首言力行致知清簡惟高沉¶
黙自秘皆東南極弊攵以顯道捨是無以¶
議許公湥然之至觀公待人愛士恩禮周¶
洽不為疏數翕訿其持家簡泊無復商榷¶
<pb:KR4d0473_SBCK_028-3a>¶
計慮非湥知道者不能也天性孝友自宗¶
正而下四世力請于朝而復其役贖姻黨¶
男女為奴而不能歸者凢十有一人始登¶
宋辛未進士第為鄂州教授由鄂来亰師¶
迄為翰林學士知制誥同&KR0113;國史積官至¶
嘉議大夫年六十有二其𫠦成就不為甚¶
過而公以榮祿豐遇為可愧不獲老田里¶
為可恨噫公之心如是而已矣初娶夫人¶
舒氏不一&KR0010;卒歸橐中&KR1019;于婦翁不&KR0145;今¶
夫人史氏三男子孟實以公為侍講時特¶
<pb:KR4d0473_SBCK_028-3b>¶
官為承事郎同知瑞安州事孟賚温州路¶
蒙古學教授孟貫將以䕃入官以某年某¶
月某日歸葬于黃巖塔山之原復嘗讀大¶
雅文王之詩曰商之孫子其麗不億上帝¶
既命侯于周服侯服于周天命靡常殷士¶
膚敏祼將于京以知文王之德之盛商士¶
之恪謹温遜䔍承天心維我¶
世祖明德造邦式混區夏内外小大共為¶
帝臣而公陟降左右承賚接錫終始若一¶
至於不幸而死今¶
<pb:KR4d0473_SBCK_028-4a>¶
天子復申命而寵綏之則公死猶無死也¶
是冝銘銘曰¶
禄不斂贏謀不課利我以其拙彼以其智¶
衣敝策駑内澡玉雪誦聲清泠鏗出金鐵¶
謇謇九關壬人殞魂維帝有訓四方于聞¶
之身云亾之德不爽丘環麓茂一息以徃¶
繄畀之豐維時之通尚詔後人以封以崇¶
　　　奉訓大夫昌平䓁䖏屯田總管贈¶
　　　亞中大夫永平路總管輕車都尉¶
　　　宣寧郡侯劉公墓誌銘¶
<pb:KR4d0473_SBCK_028-4b>¶
太祖皇帝沉幾整武蹙金踰南乃肇㝎中¶
原物土萌蘖横出迭變莫能稱　上意將¶
草芟而獸蒐之久而曰噫吾赤子也始料¶
其民俾執蓺丕作故家大姓争占籍自詣¶
遂得脱鋒鏑野處以居飭材辨器咸精其¶
能而人益效用國以富強猗歟盛哉故昌¶
平屯田總管劉侯之祖仁時為金軍器局¶
副使治于汴至是率其屬徙北以行副使¶
之考秉攵家河南世儒族讀書通大義審¶
金將亡兩河大饑家故饒傾所積以食餓¶
<pb:KR4d0473_SBCK_028-5a>¶
者或曰嵗荐饑宜善蓄以俟府君曰國迫¶
民流旦夕當走守榖可乎守子孫可乎後¶
副使由燕居宣德奉府君以養終𦵏于宣¶
德為祖域首焉副使隨軍而北也諸匠官¶
所領道亾過半獨副使整部伍工作皆完¶
繕帥大人奇勉之曰吾當入白上擢以羙¶
官卒俾見¶
太宗皇帝授諸路人匠提舉後陞緫管以¶
終其配馬氏故涿郡馬令公之女孫男三¶
人長伯英雲州判官季伯豪安平縣尹仲¶
<pb:KR4d0473_SBCK_028-5b>¶
即昌平君諱伯傑字巨卿習土俗騎射尤¶
善諸部語言初從其父至大興見尹郭汝¶
梅郭以能理𠟵知名善鑒識一見即命佐¶
麾下使候賓館使者鞭帽駢集指畫不可¶
辨能悉其語意周折省約使各慰謝以去¶
尹益&KR0145;自近壬子春¶
憲宗獵漷州桺林尹日扈從治供頓一日¶
上問尹近郊嵗入州戸籍多寡尹愕謝莫¶
對輒從㫄具對甚習　上喜顧侍臣曰是¶
人宜為官官寧有不能㑹供應官忤㫖受¶
<pb:KR4d0473_SBCK_028-6a>¶
誅乃授警巡院判官即不避署事先白所¶
司言京師號賈區奇貨善物可立致官減¶
其直嵗盡且不與雖百置市令無益卒如¶
所白而官&KR0145;需始輯秩滿府咸曰捨劉君¶
孰使遷本院副使再遷院使厯院四曰大¶
興宛平易縣樂陵循撫慰煦倉卒泛索不¶
假氣色卒不使煩擾事益以理古言京師¶
號難治若内縣得一善滿輒蹈足以去君¶
所為官凢七遷皆畿赤繁職使忤貴近一¶
斥不復上驅民迎合將促數苛擾曷得更¶
<pb:KR4d0473_SBCK_028-6b>¶
&KR0145;迭用以自顯若是則其治狀可無愧矣¶
其治樂陵也鷹房數百人從㫄縣来糗肉¶
滿馬尾意樂陵可稱意讀令諭之召其首¶
曰使果犯誠不貰汝卒避去推樂陵所為¶
政其治它縣與府院盖可知也後為昌平¶
路屯田總管積官至奉訓大夫卒以至元¶
二十三年四月某日年六十有五其葬在¶
大興縣招賢鄉烽臺村之原男六安易縣¶
尉蚤世弼監太倉支納致事¶
裕宗皇帝年勞補官積遷中大夫建康路¶
<pb:KR4d0473_SBCK_028-7a>¶
總管府事佐承務郎同知湥州事敏從仕¶
郎湥州判官敬承事郎藏珍庫使女三長¶
適幽州賀進次適承務郎尚舎監丞蕭某¶
次適嵩州判官田從義孫男九可大將仕¶
郎同知馬籠州事可久蚤世可浩崇祥院¶
尚印可任㓜事　東宫進義校尉行篋司¶
藥局副使可復可真國子生餘尚幼孫女¶
五長適安平王某次適幽州郭炫保㝎于¶
傑幽州朱棟蔚州宋某延祐中贈典行致¶
官三品得贈二代始追封亞中大夫永平¶
<pb:KR4d0473_SBCK_028-7b>¶
路總管輕車都尉宣寧郡侯夫人宋氏宣¶
寧郡夫人而祖父亦贈中順大夫宣德府¶
知府驍騎尉宣寧郡伯配某氏宣寧郡君¶
桷往與太常博士楊君宗瑞游過其塾見¶
劉氏諸孫齊襟受經雍穆有度而建康公¶
禮法自持未老倦游肅然以門戸訓勉今¶
觀博士行述儒素之積實由河南来禮不¶
忘其本遭時熙明將於是乎振遂不讓而¶
為銘銘曰¶
巍巍¶
<pb:KR4d0473_SBCK_028-8a>¶
元后成𤣥功鋋戈誕指中州從麏驚鼠竄¶
耄與童土金石木獸草工各飭攸職程作¶
供徙彼儒族漸勁雄敹甲奉貢朝紫宫語¶
言清琅纊耳聰指掌代對剖臆胸天府赤¶
縣更選庸貴瘖獷伏氓顒顒游刃不缺至¶
理通大椿靈根壤墳豐美蔭蔽芾宏閥崇¶
鑱銘堅珉德彌隆¶
　　　將仕佐郎信州路儒學教授陳君¶
　　　墓誌銘¶
大德丁未余供奉翰林與廣信陳志仲游¶
<pb:KR4d0473_SBCK_028-8b>¶
粹然以容慎宻不妄言間語昔時祖子孫¶
家慶故事志仲莞爾言曰吾大父廸㓛君¶
大母程夫人罹兵難時年七十餘我嚴君¶
衛鄉保入侍二老人嬉戲盥饋奉禮如昔¶
廸㓛君年愈髙别築華山梅堂以奉益不¶
復知有世事于時諸孫實五世矣迪㓛君¶
號南隐翁翁終時年九十有四方南隐翁¶
無恙時諸父皆逝唯吾老人力整門戸訓¶
兄弟子後以儒術興者凢若干人𦍒為我¶
記華山焉己酉&KR0010;秩滿南歸余師剡源戴¶
<pb:KR4d0473_SBCK_028-9a>¶
先生教授信州亦還言廣信多郡博士獨¶
陳博士温譲材智䔍素慎行為第一方有¶
司急庸調徴儒生幾二千人能力言而盡¶
復其役汝官京師有名敏學字志仲者其¶
子也與之游乎未幾志仲以信州教授致¶
仕命歸榮其親後為宫師府司經典籍稍¶
遷太常留錢塘遇之則又曰吾親年七十¶
時嘗為書授敏學曰年至而仕非古也壯¶
者必仕仕不求禄養吾視大父年不敢跂¶
幸氣血康完若二兄恂恂善持家勉若以¶
<pb:KR4d0473_SBCK_028-9b>¶
仕勿懼也皇慶癸丑余復入史館志仲則¶
以太常舉將為博士冬十有一月訃至凢¶
所與游者皆入弔越三日凶服踵門泣不¶
能言以國子博士虞集之狀授桷㑭為銘¶
君諱萬里字德甫弋陽縣人幼善屬文長¶
從工部侍郎韓公禾學詞章起居郎徐公¶
直方受理學謝公枋得張公卿弼植志節¶
咸淳癸酉薦于鄉後起家廣信書院大修¶
燕居堂面帶湖立諸生論古今成敗道理¶
遺言㣲㫖文質益損皆口授手畫諸生不¶
<pb:KR4d0473_SBCK_028-10a>¶
忍去請于官留帶湖凢十年南隱翁卒學¶
者咸㑹葬焉雅性寛厚善清言與人交久¶
而彌䔍歉嵗疾札發粟施藥以全活家多¶
書讐證成善本謂諸子孫天佚吾老吾遺¶
爾書守儒為凖守身為本餘何言哉壯嵗¶
慨然慕詞學故於章啓語尤精噫方宋攵¶
治時立博學宏詞科番陽三洪公周攵忠¶
公迄致清顯至吕成公真攵忠公闡正學¶
彌貴重真傳諸徐鳯徐鳯傳諸尚書王公¶
應麟公曰中是科者實有命晚嵗問難無¶
<pb:KR4d0473_SBCK_028-10b>¶
以承諸生徒自辱爾桷聞是語愧汗累日¶
今幸與志仲交意謂從廣信山中論竟斯¶
道今不可得矣屬纊之日戒勿用浮屠事¶
實以九月某日卒得年七十有六以某月¶
某日將葬于永年鄉之吉田曽祖謙道祖¶
應隆考文光即廸功君也長子誼次天𩦸¶
皆為郡學官先娶程氏出次敏學將仕郎¶
太常太祝今方氏出女三長適方晟次徐¶
某次方天祐孫男七人長師中第五孫弘¶
為大都路儒學録孫女五人曽孫女二人¶
<pb:KR4d0473_SBCK_028-11a>¶
桷嘗謂士患不得名巖居谷隱一時推可¶
多任俠尚輕重若先生者休然養名平進¶
安時鄉閭化之郡縣企之孫曽承之殁有¶
餘德古所謂鄉先生者陳氏之門見之矣¶
是宜為銘銘曰¶
日劬其躬以濬其逢不逢樂天&KR0113;齡以終¶
帶湖之徒来㑹幽宫彼冽者泉樹之青松¶
而子而孫慎其延𢎞式昭墓門百祀弗窮¶
　　　陳士直墓誌銘¶
咸淳三年浙西提㸃刑獄戸部陳公卒大¶
<pb:KR4d0473_SBCK_028-11b>¶
臣以公清直挺著特官其子暠伯是曰貴¶
白甫有子命名長曰紹㢘季曰紹庭㢘言¶
清庭言直也壬午嵗余過奉化入其里居¶
拜戸部夫人于堂下退揖貴白甫于賓次¶
識二子焉其季紺頂斑襦眉目刻成燁然¶
碧光流几席稍長羣諸生誦聲琅圓端黙¶
絶外嗜又十年貴白甫居徙江滸復入城¶
僑館則季已加冠字曰士直神益完貌益¶
整肅客侍立無倚怠退具醪茗動中周折¶
不復俟指頋間從士直坐書室鉛黄森錯¶
<pb:KR4d0473_SBCK_028-12a>¶
卷帙整束受業退暇琴清筆潤花竹手植¶
如幢列人咸曰誠有子桷則曰是宜夀且¶
傳噫世胄彫薾夸者馳侈靡卑者淪頽仆¶
幼儀雅言耳目不相接垂三十年脱有能¶
自樹植皆野人窶子椎魯不入繩墨獨士¶
直以故家兒接受薰熟而貴白甫身教簡¶
易故人皆愛士直静且和足以蔚其宗余¶
亦愛士直將挈而充之使益有令聞大德¶
丁未余官禁林有言士直遵海東游京師¶
遲之不復至已酉歸里貴白甫泣且言曰¶
<pb:KR4d0473_SBCK_028-12b>¶
吾紹庭甫壯以九月某日亡矣其死也遺¶
筆叙訣無怛語獨屬兄置後以慰父母明¶
年春兄果得男曰鑄配汪氏遂育以成其¶
言𦵏地在宅西嶼山以辛亥十有二月某¶
日&KR0590;俾桷銘謹按官譜曽祖諱某宣義郎¶
致仕贈朝散郎祖諱肖孫朝奉大夫戸部¶
郎中浙西提㸃刑獄嗟夫世患不能持身¶
既壯且&KR0113;振衣康莊御轡逺騁其進莫可¶
止輪揉軛敗䘚歸于命貴白甫秉德師古¶
迄逢不淑莫紓其悲以貌期稱余復失之¶
<pb:KR4d0473_SBCK_028-13a>¶
天乎是果不可知也庸銘以慰而翁銘曰¶
有燁者珠復沉于淵云誰尸之蒼蒼維天¶
雲乗嶼山兆食歸復詔而兄子以衍以續¶
　　　戴先生墓誌銘¶
先生諱表元字帥初一字曽伯世為慶元¶
奉化州人七嵗學古詩文多竒語年十三¶
即加冠入鄉校從里師習詞賦輒棄不肎¶
學諸父強之乃游臨安于時新㝎方尚書¶
逢辰廬陵劉博士辰翁以論䇿表厲進士¶
得先生程文大竒之咸淳已已入太學改¶
<pb:KR4d0473_SBCK_028-13b>¶
嵗以三舎法升内舎生又踰年辛未試禮¶
部第十人登進士乙科授建康府教授越¶
乙亥嵗由建康歸遷臨安府教授行戸部¶
掌故皆不就積階至文林郎大德甲辰先¶
生年六十一矣㑹執政薦于朝起家拜信¶
州教授秩滿授婺州以疾辭至大庚戌三¶
月卒享年六十有七先生在建康時先處¶
州通守是邦朝夕互還往先生眉目炯聳¶
慷慨自奮欲以言語筆札為己任嘗曰科¶
舉&KR0145;士弊不復可改幸得仕矣宜濯然自¶
<pb:KR4d0473_SBCK_028-14a>¶
異斯可也後二年失仕歸剡遂俾桷事先¶
生始盡棄聲律文字力言後宋百五十餘¶
年理學興而文蓺絶永嘉之學志非不勤¶
也挈之而不至其失也萎江西諸賢力肆¶
于辭斷章近語雜然陳列體益新而變日¶
多故言浩漫者蕩而倨極援證者廣而纇¶
俳諧之詞獲絶于近世而一切直致棄壞¶
繩墨棼爛不可舉文不在兹其何以垂後¶
先生湥憫焉方是時禮部尚書王公應麟¶
天台舒公岳祥師表一代先生獨執子弟¶
<pb:KR4d0473_SBCK_028-14b>¶
禮寸聞隻語悉囿以為文其文清湥整雅¶
蓄而始發間事摹畫而隅角不露施於人¶
者多尢自秘重不妄許與晚嵗翰林集賢¶
以&KR0113;撰博士二職薦論而先生不可復出¶
矣維先子與先生緫角相厚善暨先生登¶
進士年盛氣邁故舊貶抑者不敢自進先¶
子正色相輔復以不肖孤托于先生誘之¶
迪之獲不失其身往嵗解官南歸於是先¶
子捐館踰一紀矣先生始愴然曰先公之¶
德幸勿墜嗚呼朋友道喪久矣過時而哀¶
<pb:KR4d0473_SBCK_028-15a>¶
桷實何敢&KR0111;自昔孔門首分四科㦄代之¶
士率不能兼有尊德行者後文學世甞病¶
焉先生為文尢多扵忠厚孝悌之語後之¶
纂言者其必有𫠦考夫文以蘄逺果能逺¶
矣而近者五六十年&KR0137;止百餘年其不𦍒¶
者又皆為水火燬没亡紀使誠盡傳也則¶
世有能名者不一二&KR0070;然視今世焯焯𫠦¶
傳又皆無是事噫傳與朽始固不論也曽¶
祖辛妣劉氏祖汝明妣鄭氏考灝妣王氏¶
世多儒科伯祖&KR0464;端平初爲宗學諭䔍厚¶
<pb:KR4d0473_SBCK_028-15b>¶
為時輩所尊先生詩文若干卷疾革猶手¶
加繕㝎以所居鄉名曰剡源集治窆張村¶
𦵏以至大元年三月某日娶陸氏子男四¶
初陽次紀後庚幼儒女四壻曰陸孟孫孫¶
肖翁徐公説袁庚孫孫男女八始先生兩¶
授徒于鄞于宣于杭其徒散處莫㑹初陽¶
等謂從學㝡久而知吾父者冝莫如桷遂¶
俾誌其墓乃泣對不敢辭銘曰¶
桓桓戴系立氏以謚信都九江集禮秉衛¶
在漢國鈞守正忠毅别籍于剡貞德彌勵¶
<pb:KR4d0473_SBCK_028-16a>¶
琅然孤桐不諂其逢浩歸衡門邈焉冥鴻¶
二季重輝續其高風箋經暢隱雅言舂容¶
厥壤犬牙㫄邑是著方門之支本茂葉附¶
展世斯恭宗黌攸輔詵詵餘慶聿踵先武¶
振聲鋪華先生是承有燁者光不竦不凌¶
在泮峩冠掩耳以行曲裾長襜祇繋其亨¶
千塗競譌一轍交走正歧前驅白首莫疚¶
發其粹精如瘖脱口如轡在手如藥在肘¶
屢躓于艱秉禮益間有泉潺潺有佩珊珊¶
駕言東游曰知者天卒昌其文以終丘樊¶
<pb:KR4d0473_SBCK_028-16b>¶
張原之柏先生手植彼高為南彼鬱者北¶
告而嗣子以順以則昭銘墓門過者必式¶
　　　周隱君墓誌銘¶
先王盛時以三物教民六行之不&KR0113;則設¶
刑以糾之是六者切於人道之日用故嚴¶
以為之防其理然也降於戰國彛倫益斁¶
孝友著於列傳擁強貲持短長縱恣郡國¶
作史者復傳其事豈誠有激於世乎納粟¶
之令行虚文益張實不見於鄉黨執筆以¶
揚人之美不偽則佞吁可懼也矣廬陵曽¶
<pb:KR4d0473_SBCK_028-17a>¶
君巽申與桷同在翰林狀其姻家周隱君¶
之行曰君諱天錫字極翁吉安路安福州¶
人曽大父大成大父宗元平實自持以累¶
舉恩授迪功郎臨江軍新喻縣丞兄九鼎¶
䔍信行嵗饑能損粟直以售遇朋友急厄¶
傾貲解援裕如也牟内翰林領史事將薦¶
以自近後不果文丞相信公靳許可扁其¶
齋居曰信太學博士劉君辰翁實銘之是¶
生隱君嘗以詞賦上轉運所江丞相讀其¶
文奇之事親盡孝侍疾治喪悉如禮以遵¶
<pb:KR4d0473_SBCK_028-17b>¶
父志其待於族姻洽於鄉鄰者彌有廣焉¶
性不事表襮勸之仕謝曰吾求全吾初遂¶
因以自號至元二十九年十一月年五十¶
有二以卒娶蕭氏男長孺將仕郎征東等¶
䖏儒學提舉孫男三福祺禎孫女四延祐¶
五年四月甲辰𦵏柏溪之横原讀其狀則¶
知夫厚德之延非一世繼志紹聞久而彌¶
光泉蹇於山木生於地磅礴欝積有自來¶
矣君之逺祖廣為南唐節度押衙積憲衘¶
為御史階金紫唐廣明以來有是官曽君¶
<pb:KR4d0473_SBCK_028-18a>¶
平居語不妄孫禎曽壻也曽之先君監察¶
御史縣桂陽時為湖南主文實拔君為首¶
選事可證若是銘曰¶
有錦絅之有玉匵之蓄&KR0006;續之是用榖之¶
廬陵之原豐碑秩秩昭其幽光詞不以溢¶
　　　楊府君墓誌銘¶
江南官簿大家運綂合一諸墜牒散流降¶
不復可考或者謂聲聞詭激德不稱名馴¶
致是理味其語淵乎有㫖哉箕疇叙五福¶
首次以富終之以考終命而禄位弗叙若¶
<pb:KR4d0473_SBCK_028-18b>¶
是則尸禄位者私善惡喜怒鉤名挈譽幸¶
終其身其禍可勝道哉至治元年余校文¶
南宫得一士曰張純仁廣信人也調鄞縣¶
丞鄞為余里會謁告歸純仁踵門以其舅¶
氏之狀請銘其　氏為武夷楊氏楊由侍¶
讀學士徽之翰林學士億顯後有徙信之¶
弋陽今為弋陽人其曽祖諱崧祖元龍考¶
汝翼妣三世曰李氏程氏江氏考能詩有¶
集曰醉吟李君明通叙之君名謙之字謙¶
叔嘗監麻沙鎮後不復仕其所從師曰謝¶
<pb:KR4d0473_SBCK_028-19a>¶
公君直純仁之祖教授君某其事親有誣¶
其考以重罪君緫角詣庭直其寃其居室¶
銖黍充剏使善裕其施于鄉損粟直以濟¶
饑買田以助縣庠其宅南有重巖水石君¶
能専美獨樂之其娶熊氏閫助迄成其家¶
子三長昭德次拱辰先卒季進德孫男九¶
孫女六曽孫一其生在寶祐丙辰卒以泰¶
㝎元年正月某日年六十有九其𦵏在武¶
石山噫所謂五福斯𤰅者歟其自號曰謙¶
山名字與號若不相捨兹其為延永也大¶
<pb:KR4d0473_SBCK_028-19b>¶
矣是宜銘銘曰¶
世以禄夸我弗企之積小以高莫或躓之¶
峩峩長松美蔭日疏迄樂其全弗僣弗踰¶
武石之山固爾體魄爰廣墓門過者是式¶
　　　劉隱君墓誌銘¶
五經之學由宋諸儒先緝續綂緒詩首蘇¶
轍成鄭樵易首王洙東萊吕祖謙氏後始¶
㝎十二篇胡宏氏辨周官余廷椿乃漸次¶
第書有古文今文陳振孫掇拾援㩀確然¶
明白言傳心者猶依違不敢置論至天台¶
<pb:KR4d0473_SBCK_028-20a>¶
劉君正仲諱莊孫始憤然曰吾不能接響¶
相附和尊聞紹言各為論著不没其實而¶
先儒之傳益顯所為書曰易志一十卷詩¶
傳音㫖補二十卷書傳上下篇二十卷周¶
官集傳二十卷春秋本義二十卷其論春¶
秋為魯史之舊是則發揚先儒之遺㫖喜¶
著書能以詞藻達幽隱復為論語章㫖老¶
子發㣲楚辭補註音釋湥衣考而其所為¶
詩文曰芳潤藁凢五十卷和陶詩一巻噫¶
多矣哉學患不愽愽矣其必不能有以精¶
<pb:KR4d0473_SBCK_028-20b>¶
也士生于今㑹衆以合一由谷而之川川¶
以達于海盖其書具在獵英聚珍朝成夕¶
上敏而求之者良不以為艱是則於劉君¶
見之君少學古文湛湥隠伏不見其涯涘¶
落筆數百語詩工次和愈作愈平順而幽¶
愁感歎思其平昔狀其羇窘鑒燭清澈物¶
莫有逃遁者性嗜酒不解治生業幼侍其¶
父府君昇自為師弟子從閬風舒先生岳¶
祥游唱和不輟空林絶嶂目接耳受一寓¶
於諷詠晚嵗先會稽郡公延入塾教諸甥¶
<pb:KR4d0473_SBCK_028-21a>¶
桷相與論經㫖徃復不避輩行盖君䔍信¶
周官而不鄙毎置議君亦不以為忤在太¶
學五年不善為同輩文字不獲釋褐今其¶
所為書先師尚書王公總而叙之大德六¶
年十二月某日卒年六十有九娶王氏後¶
七年卒子三長主一早夭次存翁學翁女¶
一適董可傳𦵏于士奥之龜峯劉為寧海¶
儒族八世祖世充為吳越王錢氏板授官¶
閬風里有二劉曰和叔曰允叔於君為曽¶
叔祖有文名不大光顯至君父子亦若是¶
<pb:KR4d0473_SBCK_028-21b>¶
今遺書具在詎果無傳也邪曽祖某祖某¶
妣某氏其子存翁嘗請銘以久官翰林不¶
克為至是二十有四年矣今復有請愀然¶
謝曰隠君振華續光將大有傳耆舊澌盡¶
桷敢不自勵銘曰¶
探㣲證墜前哲功後學剽&KR0670;誣顓蒙偉哉¶
卓識合異同輪囷卷帙浩不窮冥&KR0679;𤣥象¶
歌渢渢㺯筆為戲箋魚蟲辟雍三黜命莫¶
逢紀述有在蓄極通墓門永揭昭儒宗¶
　　　曹士𢎞墓誌銘¶
<pb:KR4d0473_SBCK_028-22a>¶
襃貶論春秋解經者失之作史者祖之則¶
益失其㫖矣宋祚㦄三百餘年經國之綱¶
領治迹之盛衰實書以示後其義自見深¶
文巧避多出其子孫而為國諱者掩而益¶
彰&KR0403;&KR0670;不決何以傳信吾友曹士𢎞甫深¶
憂之蒐摭遺逸不瞽於昔時之議論自成¶
一家其貫穿出入年經月緯誅其私心附¶
以㫄證莫能逃遁桷往嵗亦嘗以是自任¶
故書燬廢不復敢因㣲言曰帝在房陵豈¶
乾侯之例邪外大夫不書卒書卒者其是¶
<pb:KR4d0473_SBCK_028-22b>¶
邪士弘甫撫掌大以愚言為然甞約吾二¶
人當必任是事嗚呼士弘甫今往矣以余¶
之識闇志荒不復能有成矣士弘甫讀書¶
目過即成誦理財飬兵禮樂刑政之損益¶
折衷扵古經而以通今𫠦宜行者為之準¶
其見扵用也不卑扵簿領而志足以展用¶
&KR0145;於友也盡其𫠦長覆護以捨短故舉世¶
一皆以為賢奉親孝事兄以恭訓諸生專¶
席廣&KR0003;耳領心會争踵門受業後卒致顯¶
仕初為郡史燕公公楠為大司農辟以自¶
<pb:KR4d0473_SBCK_028-23a>¶
近㦄婺州純孝慶元丈亭廣德陳揚村杭¶
村巡撿後入銓曹復授陳揚村揚村父老¶
咸曰是嘗攝吾里者矣曹君善撫字今年¶
饑必賑我我何之君諱毅武惠王裔孫五¶
世祖某從隆祐太后辟兵過廬陵因家焉¶
曽祖某祖某父某有詩集六卷祖妣鄒氏¶
妣羅氏鄒氏以叔父某太學釋褐恩封孺¶
人所為文若干巻纂言行編曰鉤𤣥凢五¶
十六卷疾革命諸子曰必返汝祖母故塋¶
吾魂氣無不之得地即埋我卒以至大三¶
<pb:KR4d0473_SBCK_028-23b>¶
年四月某日年五十有二子男五人汝霖¶
今為兩浙轉運司書吏汝舟饒州器資宣¶
州皆以秀才舉馳以醫業入仕幼桐孫女¶
一適劉某先卒孫男女七嗚呼人嘗恨位¶
卑齷齪媚上甚則䇿功利以求進名在罪¶
籍不自悔王公貴人持與奪生殺身死無¶
足稱道較士𢎞所負所傳得失為何如也¶
先師禮部尚書王公應麟為文餞之曰闕¶
里高第冉有用矛樊遲為右士𢎞為此官¶
文武同方之道也侍講學士張公伯淳則¶
<pb:KR4d0473_SBCK_028-24a>¶
曰伯淳官慶元士𢎞在慈谿與之友不敢¶
吏朱雲也汝霖汝舟皆能世其學泰㝎二¶
年汝舟以書抵余求銘實不敢辭銘曰¶
匏也不食我心孔悲聿求王明以䇿以馳¶
輪囷知聞如山蔟雲纂史闡名不屑於文¶
緝墜紹緒執筆是紀年不稱德傳世則偉¶
作銘允哀以詔我同志¶
　　　陳縣尉墓誌銘¶
咸淳閲十禩諸縣獨奉化號多士流出入¶
太學上南宫亡慮十餘人于時蜚聲秀穎¶
<pb:KR4d0473_SBCK_028-24b>¶
㫄縣皆斂手避讓一時傳誦習讀謂清選¶
不嵗月可馴致未幾¶
皇元合一皆失仕歸里挾䇿授徒踈糲自¶
給俱不能享中夀子弟不自振飭復歸為¶
農陳君亦咸淳甲戌進士不自矜襮接幼¶
待賤謙挹愈加混迹蒿翳不知其為故官¶
而得年且八十有一有子漢復能以儒自¶
守其視前數公良夐過矣君諱觀字國秀¶
嘗調臨安府新城縣尉十世祖棠尉奉化¶
因占籍焉子孫日蕃其㝡顯者曰太學博¶
<pb:KR4d0473_SBCK_028-25a>¶
士著於君為兄博士倅貳臨安君館于其¶
家君之考承務亦在館既䇿名客館其兄¶
復賀其父人咸榮之晚嵗足不入城府州¶
争迎致率諸生以請業君一至即謝去徜¶
佯巖壑侍博士窮幽抉竒連唱屬和有帙¶
曰棣萼集其自為詩文曰竅蚓集嵩里集¶
延祐五年三月疾忽作猶力書中庸一章¶
以授漢是月某日卒祖諱某妣戴氏以守¶
節著事見州志考某承務郎妣臧氏董氏¶
孫男二時説時敏孫女一已嫁次未行今¶
<pb:KR4d0473_SBCK_028-25b>¶
𦵏剡源鄉畢駐里祔于曽祖迪功某之兆¶
銘曰¶
日垂崦嵫亦既見斗實命不逢怨則屢疚¶
布衣便便迄享大年執其韋編戒子于傳¶
維陳令族詩書是續作銘昭昭以告必復¶
　　　静清處士史君墓誌銘¶
大德七年桷官翰林史先生以書見貽不¶
獲領後二十年子壁孫橐其書藁以示反¶
復痛悼䇿勵于桷為甚重今撮要而表之¶
曰斯文剥喪餘數十年師表郡縣學者應¶
<pb:KR4d0473_SBCK_028-26a>¶
格則得未嘗于其人後生不説學亦未嘗¶
知學剔偽務實而挽之古子宜勉焉非可¶
以虚談兾也又曰吾將死得子文表扵墓¶
桷拜手讀之泫然以泣先生於外家為舅¶
氏猶記拜先生於獨善坊論宦族纚屬文¶
詞顯著獨缺自吳丞相開新河有相者曰¶
邇後當踵有之甥宜自重先生於諸經窮¶
探微㫖證墜緝缺不溺於諛聞剖釋正大¶
而折衷一歸於前哲論古今得失必探情¶
偽以暴其罪正色憤悱若造庭而受其責¶
<pb:KR4d0473_SBCK_028-26b>¶
也為文邃古不雜異説手抄口講更㒒不¶
能以盡孝悌遜讓知其出自然也先生諱¶
蒙郷字景正生而奇頷秀目七嵗善屬文¶
年十二入國子學通春秋周官經復兼詞¶
賦江文忠公萬里常叅政挺時為大小司¶
成器待之咸淳元年登進士第授迪功郎¶
復州景陵縣主簿吕少保文德帥鄂檄入¶
幕吕命先生勉蜀帥温和解正陽圍温疑¶
吕猜阻不肎發㣲語撼之即就道凢所需¶
器物一夕以辦温實先公帳下校卻立曰¶
<pb:KR4d0473_SBCK_028-27a>¶
史監軍誠有子調穿山鹽場諭義勸輸戸¶
不知有箠榎十年改江陰教授復改平江¶
至是不復仕故其詩文多感憤自喻禮部¶
尚書王公應麟嘗勉曰思深辭悲學陶靖¶
節其得之維鄞史族號相門曽祖諱浤蚤¶
夭贈中散大夫祖諱彌鞏司封郎中贈少¶
師司封以儒學致顯當貴盛時獨卑退自¶
持鄉人稱為獨善先生妣臧氏華國夫人¶
考諱肎之中大夫湖北提刑兼知常德府¶
贈太中大夫妣趙氏周氏碩人太中熟邊¶
<pb:KR4d0473_SBCK_028-27b>¶
事折衝料變有大帥才時宰尼之太中在¶
湖北時謁告歸省從巴川陽公岊學易春¶
秋一年復歸國學乃中上第士常患固陋¶
株守皓首不寤先生識足以窺淵懿經緯¶
一原合師友之㫖老而彌實確而不懈故¶
其成就若是自號静清晚嵗罹厄窮講道¶
不輟從者益衆天台多名山心樂之僑居¶
者八年大德十年七月某日卒享年六十¶
疾漸革語諸子曰我死必歸葬不能得資¶
良累汝汝有志其果能成也是嵗十有一¶
<pb:KR4d0473_SBCK_028-28a>¶
月柩歸祖墓明年𦵏于陽堂鄉穆奥之原¶
娶陸氏朝請大夫將作監合之女子壁孫¶
墓孫坒孫臺孫女伯佺適葉信公夢鼎之¶
孫揆翁仲忱適紹興中書舎人潘公良貴¶
之曽孫世演二女未行有文集二十卷易¶
究一十卷託永逺於少賤誠不敢承命嵗¶
月逾邁而壁孫能遵守不貳奉遺言以請¶
曷敢以不腆為辭銘曰¶
貞絜陸沉志裂金石秉言無郵厄則孰職¶
𩦸伏于襄不稱其德塊獨結約忿決胸臆¶
<pb:KR4d0473_SBCK_028-28b>¶
持丸障瀾盡瘁不休卒昌者名屢空靡憂¶
生為完人歸藏于丘有子紹學曷怨以尤¶
清容居士集卷第二十八¶
