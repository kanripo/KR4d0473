# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: LASTPB  <md:KR4d0473_SBCK_024-1a>
#+PROPERTY: JUAN 26

¶
<md:KR4d0473_SBCK_026-1a>¶
<pb:KR4d0473_WYG_026-1a>
欽定四庫全書
　清容居士集巻二十六¶
　　　　　　　　　　　　　元　袁桷　撰
　　神道碑銘¶
　　　武義將軍梁公神道碑¶
梁公諱禎字用之大名元城人父金吾公¶千為大名兵
馬都總管既卒長子汴襲職¶㑹用兵江南復籍新軍别
擇將家子統領¶中書樞密二府議以汴兼領公&KR0972;然曰
<pb:KR4d0473_WYG_026-1b>
兵¶事至重寧能使吾兄獨受責邪禎宜行死¶國效命弗
辭也二府壯之攝授以新軍千¶夫長俾鎮睢州帥領兵
將渡河攻宋將<md:KR4d0473_SBCK_026-1b>¶夏貴迎戰遂領所部分擊斬首若干級
帥¶上功狀拜為真中統三年李璮叛攝本軍¶帥出擊功
益最璮受擒方璮叛山東時調¶發旁午璮善戰故將士
多失亡璮受誅軍¶帥俱恨之議悉屠其黨公密白宗王
哈¶必赤曰璮逆黨非土著俱東南狂士宜汰¶擇以安新
土宗王然其言從攻襄樊功益¶著加授武略將軍至元
<pb:KR4d0473_WYG_026-2a>
十一年鎮邳州十¶三年王師渡江州郡望風下常州獨
守¶世祖皇帝命大帥率堅鋭併圍之州嬰守<md:KR4d0473_SBCK_026-2a>¶益固有將
築橋登城城弩中將死檄公代¶將即輦木石齊城雉剗
其險塹縁附以登¶城陷第功授武義將軍佩金符後改
鎮嘉¶興羣盜出没江湖伺疑覺竊發獨展誠撫¶綏申令
飭罰使不能少越繩墨㑹歲大饑¶捐己儲粟以食餓者
郡益寧靜性沈默善¶計事天性孝友出於自然始公之
考金吾¶衞上將軍當金亡時傍邑盜起侵掠金吾¶率衆
<pb:KR4d0473_WYG_026-2b>
列柵守鄉土天兵南下越境率父老¶持牛酒犒師城以
降得完宋將彭斌渡河<md:KR4d0473_SBCK_026-2b>¶城中大震搜其首亂者誅之辛
卯歲郡將¶蘇椿叛入南大將阿术魯怒將屠城金吾¶率
宗人悉輸金帛詣軍前請命卒獲免公¶之妣張氏訓整
有則金吾以兵亂失元配¶董氏踰二十年董氏還夫人
即歸家政退¶處裕如也噫觀公卓然成就盖其家教有¶
自再世樹徳傾身出口活人於大難其豐¶報盖有以也
王父而上兵難事逺不獲考¶至元三十年年未七十
<pb:KR4d0473_WYG_026-3a>
願解兵致其事大¶徳元年正月某日卒于里舎年七十
有一<md:KR4d0473_SBCK_026-3a>¶其年四月某日葬祔大名府西南白水村¶之先塋
娶張氏大名織染局提舉津之女¶子紹祖襲爵佩金符
仍鎮嘉興嚴重逺慮¶鎮遏衺慝悉不使入境後鎮烏江
詢盜踪¶跡在海浦遣兵擒磔之郡鎮肅然延祐四¶年年
六十終于軍四月某日祔先塋公女¶二人長適李居忠
温州路照磨次適張鉉¶濬州判官紹祖娶天水郡侯秦
穩女生子¶女各一人曰成襲祖職佩金符娶大名府¶安
<pb:KR4d0473_WYG_026-3b>
撫使宋天祐女女嫁承直郎佩金符頴<md:KR4d0473_SBCK_026-3b>¶州萬户府管軍
千户劉輿輿之父中順君¶今為雲南屯田萬户府同知
桷與之游最¶稔善議論嘗言昔時離亂大名城中幾駢¶
首就死獨賴梁金吾得全活空郊敗井隐¶然鋒鏑遺跡
猶在厥今梁公子孫世顯抑¶為善之報善有傳往史良
不誣也輿以事¶狀來請銘迺不復辭銘曰¶
草昧肇區雨雷風驅崩角喪元孰完厥居¶嶪嶪單壘斧
鋋就屠壯哉金吾請命發徒¶稽顙瀝血氣填以歔春氷
<pb:KR4d0473_WYG_026-4a>
朗日稚耄夾扶<md:KR4d0473_SBCK_026-4a>¶或偃或興聚其室廬是生武義趾媺以
繼¶粤維叛臣率黨狂猘交兵飛芻靡有寧嵗¶既殱彼魁
迺徒斯薙武義曰吁罪有等第¶宜磔其兇此土何戾再
世興仁隂功奫奫¶如璞斯玉如山斯雲大田多豐曷耔
曷耘¶番番餘齡終樂里枌靖共以儀不瑕以温¶金符後
先祖曽子孫白水之域松栢茂直¶為艱斯通爰表初植
大名之城大耋日隔¶永言金吾曷其有極煌煌譜宗接
佩踵舄¶有來墓門肅立以式公徳允昭後裔承則<md:KR4d0473_SBCK_026-4b>¶
<pb:KR4d0473_WYG_026-4b>
　　　資善大夫資國院使贈資政大夫¶江浙等處行
　　　中書省左丞上護軍¶順義郡公諡貞惠吉魯爾博
　　　囉公神¶道碑銘并序¶
至元二十九年¶世祖皇帝詔立肅政亷訪司監治諸郡
濟¶南陳公(闕/)　實治慶元按覈官吏大小百餘¶人故工
部尚書資國院使順義郡公時¶為治中獨受委任條其
不便於民者上府¶力去之㑹大饑乘驛詣行省言慶元
瀕海<md:KR4d0473_SBCK_026-5a>¶地狹隘歲熟猶仰給他郡非官賑給將移¶徙不便
<pb:KR4d0473_WYG_026-5a>
執政然其言為發粟四萬石後為¶亷訪副使復治慶元
遺愛炳著耄稚一口¶迄稱叙不置大徳中桷備員翰苑
屬時公¶為侍從每得奉議論必歴問衣冠緒族惓¶惓於
舊治彌厚公薨將十年其子和上以¶儒雅善正論擢監
察御史桷亦待罪集賢¶相與言公遺事御史則曰子實
知吾先公¶為詳且神道之碑未樹子宜為銘桷謝不¶得
辭遂次其官閥世譜而為叙曰公系出<md:KR4d0473_SBCK_026-5b>¶吉魯爾博囉氏諱
伯行大父阿哩家西北部¶世安其俗精騎射父呼圖克勇
<pb:KR4d0473_WYG_026-5b>
冠軍伍¶天兵定中原因從征冒陣略地以積功領¶南宿
州軍分鎮鄿縣後家于大名路之清¶豐縣焉公幼歲失
鄿縣母夫人徐氏躬牧¶蒔紉織以贍稍長命從學里中
張蔡公尹¶大名見而奇之後從丞相阿珠公征襄樊¶南
渡江率先登復從丞相安塔哈鎮揚州¶議以州所領四
萬户軍移鎮鄂而易鄂兩¶萬户軍更戍於揚奏已準白
於鄂省丞相<md:KR4d0473_SBCK_026-6a>¶阿爾哈雅使者相望訖不肯發軍淮省丞¶
相念非公不能辦即乘驛宣上㫖語竟¶鄂相色赤反目
<pb:KR4d0473_WYG_026-6a>
公前曰丞相何怒受上¶㫖怒怒且不敬丞相懼答曰吾
怒安塔哈¶公復前曰上㫖非淮相所造公怒殆怒¶上願
亟歸相益懼具酒食謝悔迺發軍丞¶相奇之録其勞以
通國語專奏對歲率乘¶驛六七返¶世祖見而喜曰是黒
髯使臣復來矣至元¶二十二年授承事郎調金壇縣長
省執政<md:KR4d0473_SBCK_026-6b>¶官計慮江浙事繁夥非條達敷對莫能稱¶上意
時征日本事不便念所使有詰難必¶忤㫖遂選公驛奏
奏至即罷兵遷承¶直郎行省理問官省中事急速必命
<pb:KR4d0473_WYG_026-6b>
公詣¶御前皆得允㫖以歸¶世祖曰伯行昔朕以黒髯使
臣目之今察¶其相貌誠温暖絜正俾以重任宜無負相¶
桑哥方柄政寢命不下即再守舊職丞相¶移省江西征
䝤冦奏公自輔授奉議大¶夫行省都鎮撫二十九年授
慶元路治中<md:KR4d0473_SBCK_026-7a>¶慶元多故宋公相家時翰林學士王公應¶
麟閉門不納客公首尊禮開説俾學者師¶事之里胥躪
躒士族著片紙叱名立召庭¶下公責吏數罪俾書故官
吏復聚謀行𣙜¶酤法壞富室釀具當益官利三倍公毁
<pb:KR4d0473_WYG_026-7a>
其¶牘不行州民某氏某以事遁江淮間傳王¶㫖起大家
十餘姓徙置淮南傲睨指畫莫¶敢忤郡貳南士也益張
大翕霍公察其姦¶利曰民籍始定上計此非淮南分地
曷得¶徙願上省白事卒止之承接聲影纍纍蚩<md:KR4d0473_SBCK_026-7b>¶氓爭願
出其門下㑹偽造印牒事敗大興¶路獲得其所署偽籍
下郡逮捕公時再為¶理問羣氓造庭叩首伏罪公憫緩
其事卒¶得貰大徳元年遷浙東海右道肅政亷訪¶副使
復分治慶元縣有廢湖總戎官久據¶湮為田將輸官租
<pb:KR4d0473_WYG_026-7b>
以絶口公立決以溉民¶田撫循瘡痍磨刮驕冗皆素所
習知而獨¶於鄉校諄切訓諭謂為宣化所宜急至今¶盖
有賴焉同分治官&KR1542;弛日弄事爭上謁¶出入無禁公手
疏力按之太傳丞相達爾<md:KR4d0473_SBCK_026-8a>¶罕公審察賢士擢工部侍郎
日從丞相騎¶具言江南弊事數百條丞相首肯之且命¶
治西京賈人積逋鉅萬得其實大徳八年¶成宗召對賜
侍宴襲衣十一年¶成宗崩丞相受遺鎮遏嚴整獨命公
掌諸¶庫藏鍵鑰唯謹諸王㑹朝頒賚有等自公¶品節纎
<pb:KR4d0473_WYG_026-8a>
粟毋敢譁丞相益器之遂陞尚書¶至大元年¶今上皇帝
時為皇太子以本部官見問今¶何階官再拜謝不敢遂
加正議大夫俾稱<md:KR4d0473_SBCK_026-8b>¶其職值營繕推佛寺恩賞悉謝不受
從¶皇太子如五臺山頓遞如法而不病於民¶賜白金名
馬以寵之太夫人喪朞年乞歸¶里特賜上尊俾祭于墓
仍疾趣還朝以視¶事省更尚書授兩浙都轉運使力丏
辭再¶授資善大夫資國院使復辭不允三年奉¶㫖過江
南具條所行事宜即得疾卧寓舎¶四年三月己卯薨年
<pb:KR4d0473_WYG_026-8b>
六十有一公平居簡¶默絶聲色謙抑自閟遇事有發發
即不可¶犯崇善斥惡若飢渴峩冠深衣于于庭廡<md:KR4d0473_SBCK_026-9a>¶曲盡
恩意所至率招師訓諸子御史之教¶實有自來晚自號
徳齋延祐四年特贈資¶政大夫江浙等處行中書省左
丞上護軍¶順義郡公諡貞惠娶竒&KR1685;氏嚴正内治一¶不
累公故所居官益自裕今封順義郡夫¶人男四長即御
史諾木罕真習儒業以門¶功讓其季曰嘉琿今為武略
將軍同知沔¶陽府事女一適衡山努江西亷訪司僉事
<pb:KR4d0473_WYG_026-9a>
孫男勝通銅臺清涼山孫女二長適太傅¶特爾格孫巴延
直省舎人次適駙馬丞相伊<md:KR4d0473_SBCK_026-9b>¶克都䕶多爾濟長子南無釋
迦以是年八月¶甲申葬公魏縣迺為銘銘曰¶
伊涼之西沈鷙悍剛挽强策良樂其騰驤¶天祚神聖授
兵龍荒凑輯部族以先啟行¶赳赳赴功星流電驅顯允
宿州飛矢執殳¶裹瘡先登擐甲以趨履彼樂土籍魏奠
居¶篤生尚書積學以藴力探其本游於鄉校¶不忮不忿
展武誓身江流渾渾踣襄擣樊¶舟濟合盾計其功多司
<pb:KR4d0473_WYG_026-9b>
譯省中敷奏簡亮¶走驛歲終黒髯長身儀動帝瞳罷征
除徭<md:KR4d0473_SBCK_026-10a>¶音詞鴻鐘靡忒其行弗矜以辭彼權抑之¶訖莫疵
之再官洊歲究覈謾欺輕疑除蔓¶納于春熈丞相受命
捕䝤西江辟公佐戎¶解甲受降彼强先覆轘于油幢摩
之沃之¶革其愚狂佐政海壖恤䵩廣賑尊而儒先¶俾職
具訓曰維此土衣冠振振勿為隳辱¶養真復淳儒彦在
堂父老在廡夀母委蛇¶介彼春醑歲亦有康絜而秔稌
去馬騑騑¶執轡如濡公復有來爭任爭扶悅其條教¶激
<pb:KR4d0473_WYG_026-10a>
頑蘇枯同列冒慝書章劾鋤端揆審官<md:KR4d0473_SBCK_026-10b>¶俾執事樞不譁
以嚴不激以正庀工斯程¶賞至傴命品秩日崇經國陳
政膏竭木萎¶水涸魚病積憂載馳疚闗我身計其便宜¶
咋舌莫陳教子惟忠以報國恩不夸其贏¶淑施後人魏
縣之原松栢堅貞錫命孔熺¶裒對以承倬彼光大維公
之成勒銘表阡¶永垂厥慶¶
　　　資徳大夫紹慶珍州南平沿邊宣¶慰使播州安
　　　撫使侍衞親軍都指¶揮使上護軍追贈推忠效
<pb:KR4d0473_WYG_026-10b>
　　　順公臣<md:KR4d0473_SBCK_026-11a>¶銀青榮禄大夫平章政事柱國封¶播國
　　　公諡忠宣楊公神道碑銘¶
世祖聖徳神功文武皇帝奉辭興師于宋¶厥相賈某黷
愎違信誓郡將悉解體不用¶命播州安撫使楊惠敏公
邦憲襲土守邊¶至是十八世矣誓于衆曰渝合蹙隘荆
州¶惴不保宋主且已降吾州逺王化聞大國¶有聖人當
署欵奉籍俾若等耆稚完聚果¶後降汙鋒鏑吾寧忍哉
衆稽首一口曰公¶言是無緩於是瀝誠挈州願上職方
<pb:KR4d0473_WYG_026-11a>
氏<md:KR4d0473_SBCK_026-11b>¶世祖大悦即璽書慰諭曰宋内附邊臣莫¶敢後播末
奉命宜詔諭汝能承朕意其悉¶如宋制授官至元二十
二年公薨是生公¶諱漢英字熈載年甫五齡母夫人田
氏携¶朝于上京眉目刻削儀矩習如成人上¶摩其頂熟
視之諭宰臣曰楊氏子孤弱可¶愍母子逺來宜悉以父
爵錫襲之賜名賽¶音布哈公之為仕也授金虎符龍虎
衞上¶將軍紹慶珍州南平等處沿邊宣慰使行¶播州軍
民安撫使後加管軍萬户復拜侍<md:KR4d0473_SBCK_026-12a>¶衞親軍都指揮使進
<pb:KR4d0473_WYG_026-11b>
資徳大夫勳上護軍¶其治邊也改南詔驛道罷順元宣
慰使升¶安撫司為宣撫司分定雲南地以東𨽻播以¶西
𨽻新部減郡縣之冗員者若干屯丁之¶糧三去其一焉
黄平素屬播宣慰使烏魯¶斯誘諸酋長詐以為新闢境
獻于朝公發¶其姦而歸我使恥不勝誣言舊有雄威忠¶
勝軍思播匿不以告當籍之交州公言納¶土時已𨽻籍
為别户臺審覈如公言使益¶不得志詣樞密府白其事
竟遣使者乘急<md:KR4d0473_SBCK_026-12b>¶傳將械公丞相與昔審覈官言無是事
<pb:KR4d0473_WYG_026-12a>
而¶烏魯斯卒以擅掠邊民獄具罷歸部蠻桑¶柘亂省議
用兵公言賊勢方盛宜招諭之¶兵久無功而卒以公議
相繼請降天兵¶討南詔道由播大發卒輦運以濟軍食
隆¶濟賊日熾合鄂蜀二省重臣綂師出征檄¶公以民兵
從甫出師卒與賊遇公力急戰¶大軍繼之降阿苴拔乍
籠賊復合拒迄縛¶隆濟阿女以歸大徳四年南蠻盧奔
掠劫¶大姓依險翳自固黎魯在新部者亦嘯劫<md:KR4d0473_SBCK_026-13a>¶蟻聚攻
守議未決卒命公撫諭二賊請命¶遂置戍兵以歸六年
<pb:KR4d0473_WYG_026-12b>
詔出師復征蠻命¶公與田茂忠率二州民兵專討之茂
忠以¶討他冦未至公獨分兵五道以進賊始却¶部蠻爭
合從公度深入絶後應乃全師還¶次黄平七年茂忠始
來議分民兵守險而¶公以疾薨于師年止四十公之治
郡殺妖¶民王忠以絶芽孽大修泮宮招蜀之名士¶教厲
以化夷俗至元二十七年詔郡縣上¶計播鄰壤不奉命
公即括户口租税籍以<md:KR4d0473_SBCK_026-13b>¶進上大器之八朝京師弓矢鞍
幣之賜¶不絶以平南功特賜玉帶兩被璽書俾¶世守其
<pb:KR4d0473_WYG_026-13a>
土預御宴輙與國戚相齒¶世祖嘗曰此兒聰解殆得天
賦¶仁宗則曰此子貌沈厚類畏吾人復賜譯¶經佛圖象
以寵之二相貞憲王忠獻王尤¶加器敬性純孝睦宗黨
二兄殁道中請于¶朝而襲其爵寛厚重然諾嘗約以善
馬贈¶士友友死趣贈之南北冠盖相依者無虚¶歲少讀濓
洛書為詩文以體要為主所著<md:KR4d0473_SBCK_026-14a>¶書有明哲要覽九十巻
桃溪内外集六十¶二巻幼嗜山水九州雄勝悉窮力以
遊别¶自號為中齋子男四嘉貞嘉謩嘉祐嘉禧¶娶田氏
<pb:KR4d0473_WYG_026-13b>
榮禄大夫義敏公謹賢之女喜書¶史善筆扎封遵義郡
夫人公薨之歲秋七¶月葬于桃溪祖域之東曽祖价宋
閤門¶宣贊舎人雄威軍都綂贈威武寜武忠正¶軍節度
使賜廟忠顯封威靈英烈侯妣田¶氏封齊安和政安康
郡夫人贈永寧郡夫¶人祖文宗任和州防禦使播州沿
邊安撫<md:KR4d0473_SBCK_026-14b>¶使國朝贈榮禄大夫同知樞密院事柱¶國封播
國公諡崇徳妣田氏封播國夫人¶諡章靖父即惠敏公
宋任左金吾衞上將¶軍安逺軍承宣使播州沿邊安撫
<pb:KR4d0473_WYG_026-14a>
使¶國朝授龍虎衞上將軍侍衞親軍都指揮¶使紹慶珍
州南平沼邊宣慰使播州安撫¶使累贈推忠效順功臣
銀青榮禄大夫平¶章政事柱國封播國公妣田氏封播
國夫¶人諡貞順至治二年秋八月嘉貞來朝見¶天子於
大明殿拜跪興即錫名曰延扎布<md:KR4d0473_SBCK_026-15a>¶哈禮宴如故事嘉貞
昧死言曰先臣殁有¶年䘏典未獲敢以請詔下翰林禮
部太¶常趣議追錫迺贈推忠效順功臣銀青榮¶禄大夫
平章政事柱國封播國公諡忠宣¶田氏亦封播國太夫
<pb:KR4d0473_WYG_026-14b>
人而以忠宣所受官¶襲其子嘉貞為資徳大夫紹慶珍
州南平¶等處沼邊宣慰使行播州軍民宣撫使播¶州等
處管軍萬户侍衞親軍都指揮使上¶護軍嘉貞踵門言
曰子職在太史植徳彰¶善宜以傳信先公隧碑未立願
有述桷謝<md:KR4d0473_SBCK_026-15b>¶不得辭而為銘曰¶
播唐内州鮮于啟兵憬彼西夷蹂躪弗庭¶虎欲浟浟谷
川震騰乾符鼎移五季嗣興¶維并楊氏太師肇初往理
其疆以黜以助¶相繼象賢執武霆驅奕葉昭宣臣宋奉
<pb:KR4d0473_WYG_026-15a>
圖¶中令之支踵徳趾媺再世死忠守節彌勵¶枕戈復讐
斬首以謝&KR0177;&KR0177;展功䞇貢不替¶宋社踰南間道以前是
生忠顯擐甲開先¶三帥締歡痛不有年立廟錫封歲時
牲牷¶繇太師以降十有四傳崇徳效奇拯民脱<md:KR4d0473_SBCK_026-16a>¶危貽于
後昆惠敏攸祗實天有命我弗敢¶違委心效誠¶世祖色
怡審彼逆順朕不汝疵恭承赫奕¶恪事四帝弱齡奏言
胷臆默計宵征邁¶途&KR1600;敿鍛&KR0008;或諭以生或矢以誓堤
障一¶方不泯世勲盛徳沄沄如山出雲夀嗇爵¶穹奚憾
<pb:KR4d0473_WYG_026-15b>
之云揭碑隧門萬子孫紹聞¶
　　　漳州路同知朝列大夫贈汴梁路¶同知騎都尉
　　　開封郡伯馬公神道¶碑銘<md:KR4d0473_SBCK_026-16b>¶鳳翔府兵馬總判公諱昔里吉思以忠節¶死難廟食於
治所汴為金南遷都作褒忠¶廟悉合享死事之臣兵馬
公預焉兵馬贈¶恒州刺史鎮國上將軍夫人王氏太尉
明¶徳公女方公提孤兵守空壘力抗不敵盡¶室投巨燄
一媪抱嬰兒以逃是為禮部尚¶書諱月合幼歲悲憤感
<pb:KR4d0473_WYG_026-16a>
厲其先居天山因¶以兵馬官為馬氏植徳秉志贖士人
之為¶奴者後皆為達官而子孫更業儒術卒致¶光顯焉
禮部子諱世昌為尚書省左右司<md:KR4d0473_SBCK_026-17a>¶郎中傾貲粟結雋彦
家日困落子孫益用¶儒自振是生漳州諱潤字仲澤父
即以文¶墨入官初署荆湖道宣慰司令史遷吉州¶路經
歴陞兩淮轉運司經歴改太平路當¶塗縣長官再調常
州路武進縣長官進奉¶訓大夫知光州改漳州路同知
皇慶二年¶卒于漳州實十一月某日年五十有九其¶佐
<pb:KR4d0473_WYG_026-16b>
荆湖調漕舟討䕫府山壁夾江峻矗樛¶木葛藟率藏敵
者以衝突公上計帥府焚¶伐蔽翳取木藟結綯索挽舟
衘尾以進漕<md:KR4d0473_SBCK_026-17b>¶事迺不缺在吉州治豪民絶其柄持郡守¶
以刻急自任公以寛輔之郡事不撓有劫¶盜獄株連百
餘户閱牘讞論止坐十餘人¶守終不能以奪也為轉運
幕商人爭後先¶歲終鹽直不售公請刻籌第甲乙實巨
筩¶俾商人自揲以抽鹽卒以辦縣當塗上疏¶言括馬料
民徙户増賦為不便時柄臣桑¶哥力主議公獨以邑宰
<pb:KR4d0473_WYG_026-17a>
能奮言之其治武¶進如當塗刑其無良者而貸假之觴
詠簡¶適皆相慕以化有拾松薪易酒滓尉以盜<md:KR4d0473_SBCK_026-18a>¶論公慰
釋之守光州取官粟之羨者廣弟¶子員以食光久為用
武地司馬丞相生于¶光公歲率諸生以祠民始知為儒
以自重¶㑹有言利者請籍光閒田歲可得粟十萬¶石河
南省下其事公執筆不肯署吏固請¶公曰官可免筆不
可署卒不行州無茶租¶民間採山谷微末以食轉運司
掩捕抵法¶㑹奉使出諸道問疾苦公疏所以轉運生¶事
<pb:KR4d0473_WYG_026-17b>
者各降官三資漳州負海障崖龍巖章¶浦數反易公命
吏宣布上意始受令漸寧<md:KR4d0473_SBCK_026-18b>¶謐㑹有言漳州地産水精卒
以獻言者代¶公始罷當塗時居儀真幾十年母夫人張¶
氏語家世官簿微警之迺復仕所為詩曰¶樵隱集若干
巻觀其命名足以知志意矣¶韋布踵門降席倒屣傾家
治具輟所得俸¶高下賢否以奉而其教子晷刻不肯置
以¶門功讓其弟禮長子祖常皇慶初桷得交¶于京師其
為文詞深湛有師法嘗默器¶而期之科舉行祖常試汴
<pb:KR4d0473_WYG_026-18a>
梁南省皆第一¶於廷對以尊國氏族為第二祖義鄉貢
進<md:KR4d0473_SBCK_026-19a>¶士祖烈江浙行省宣慰使祖孝與祖常同登¶進士第將
仕郎陳州判官祖信國子生試¶中承事郎同知冀寜路
保徳州事女二長¶適金雲次適劉某孫男五人武子以
公䕃¶授將仕郎監常州路宜興州税文子獻子¶懿子惠
子女孫五祖常官翰林應奉時請¶于朝贈尚書為正議
大夫治書侍御史¶諡忠懿夫人白氏追封梁郡夫人公
亦贈¶朝列大夫同知汴梁路總管府事騎都尉¶開封郡
<pb:KR4d0473_WYG_026-18b>
伯夫人楊氏追封開封郡君於是<md:KR4d0473_SBCK_026-19b>¶郎中之夫人張氏年
八十有四矣祖常今¶為翰林待制承直郎兼國史院編
修官願¶以其封婦者回授于張夫人噫盛矣哉某¶年某
月某甲子將葬公于光州西樊原桷¶辱為文字交知且
深乃求請銘銘曰¶
節以起宗儒以紹傳誰其任之宗伯維先¶再世是承漳
州象賢佐政慈寛智名不居¶養其熙光發于詩書尊聞
勵行飭躬日劬¶載籍之藴心聲為言仰止不愆兹為徳
<pb:KR4d0473_WYG_026-19a>
源¶積小以高本本元元雲興崇山百穀頴栗<md:KR4d0473_SBCK_026-20a>¶鑒觀厥初
豐報匪嗇揭其徳華昭銘以述¶
　　　武略將軍裕州知州李公神道碑¶銘¶
太祖皇帝略定圅夏以河南北要害為分¶地徴科供索
從守令取具版籍缺落富瘠¶莫能考至¶憲宗用兵西南
調發煩重推擇宜民人者¶為尤難時則有若故武略李
侯排解勸勵¶鄉人徳之死逾數十年仁聲善政歴歴在¶
口耳在昔考循吏繇身後始定今於是見<md:KR4d0473_SBCK_026-20b>¶之侯諱英字
<pb:KR4d0473_WYG_026-19b>
彦臣滑州白馬縣人弱冠襲¶叔父宥爵以宣武將軍知
滑州立條教惇¶孝讓㑹歲饑賦入莫能輸率其州民見¶
世祖于汴啓曰兵興值饑民即逃亡將使¶此州為空城
敢昩死請¶世祖動色從其啟中綂元年蝗食桑蠶賦¶病
民獨建言約秋熟並取果逋負當以身¶任後至秋悉如
約以入滑𨽻大名逺三百¶里糧餉轉輓不便侯請儲本
州候逺近¶朝廷是其請方兵興時鎧甲糧餱率從豪<md:KR4d0473_SBCK_026-21a>¶民
稱貸子母轉息旬月相倍豪民倚州督¶取復入見于上
<pb:KR4d0473_WYG_026-20a>
言不可陳對感切下其¶議執政執政咸是之繇是官償
其本去其¶倍息别為内府籍以誌本始行田諮詢旌¶别
勤惰如是治滑者三十年至元二年改¶順徳路判官尹
清豐南宮兩縣二十一年¶授武略將軍知裕州二十五
年改知房州¶所至以治滑為準而滑以久任其事益章¶
灼可考不妄嘗言叔父撫我良厚今得以¶宦業自拔即
歸其爵兄子儀觀修整酬酌<md:KR4d0473_SBCK_026-21b>¶庶務靜要而理得才不盡
用多士惜之三¶十一年十月六日卒年六十有九娶郭
<pb:KR4d0473_WYG_026-20b>
氏¶先一年卒卒時年七十學浮屠法慈儉有¶度靡密總
核允宜其家夫人有助焉是歲¶合葬于白馬縣大呉村
曽祖義祖信父祐¶二子長元徳奉政大夫龍陽州知州
次元¶忠朝列大夫慶元路治中女四適和義郭¶君寶馮
徳臨魏仁元徳娶張氏子二熹燾¶燾蚤世女一適郭從
道元忠娶孫氏子二¶熈杰女一適郭守中始元徳以給
事東<md:KR4d0473_SBCK_026-22a>¶宮授贛州判官元忠佐御史府授新淦州¶同知公
及見之戒曰壯歲長民宜清謹自¶重我昔罹兵艱赤手
<pb:KR4d0473_WYG_026-21a>
立職業若等展世勿¶棄暴則先徳永有紹我語弗可忘
也今二¶子所至植立滑州之效於是乎見之桷待¶罪太
史預修累朝諸名臣列傳是則滑¶州行事宜有紀謁告
歸里元忠以事狀請¶銘銘曰¶
粤若生民大君長之幅員芒芒牧守是資¶饑匪設糜疾
匪命醫承化觀風察其阨疵<md:KR4d0473_SBCK_026-22b>¶展也李侯百罹是逢誅管
援溺不希其功¶天聽匪高矢言率從不苛以夸不阿以
容¶社有美榆田有嘉穀輿言無浮唯侯斯祝¶侯云逝矣
<pb:KR4d0473_WYG_026-21b>
厥績謖謖種徳孔深豐報有僕¶白馬之原松栢茂鮮詢
彼耄倪遺愛是言¶家教允遵罔有虧愆爰表銘詩孫曽
永傳¶
　　　奉政大夫同知東昌路總管府事¶蔡公神道碑
　　　銘¶
延祐年紀丙辰¶仁宗皇帝推恩羣臣考視品秩榮其祖
禰<md:KR4d0473_SBCK_026-23a>¶及其曽大父繇是單父蔡侯衍以僉事亷¶訪贈府君
諱良輔汝弼甫奉政大夫同知¶東昌路總管府事驍騎
<pb:KR4d0473_WYG_026-22a>
尉單父縣子妣李¶氏單父縣君泰定元年¶新天子下詔
大賚内外俾就所居官皆錫¶命蔡侯時為慶元路總管
又贈嘉議大夫¶(闕/)　路總管上輕車都尉(闕/)　郡侯妣
某¶氏(闕/)　郡夫人桷謁告歸里侯以郡侯事¶狀來請銘
詳厥原自則由侯之祖父總轄¶府君諱旺始總轄嘗語
于單父君曰吾逺<md:KR4d0473_SBCK_026-23b>¶祖世居徐州樹善不懈吾禄弗及食
汝必¶有後後果興汝其與榮焉單父亦嘗語于¶侯曰汝
祖訓語猶在耳若兄弟仕進皆祖¶徳啟佑總轄當金南
<pb:KR4d0473_WYG_026-22b>
遷時限河南為内界¶禁不得渡河歲大饑民爭就食河
北潛戒¶舟夜渡所全活不可紀金愈迫河南亦轉¶徙皆
竊據自保郡人丁綂領集衆萬人為¶宋前導總轄往依
之署以部伍徐説曰宋¶師入汴兵弱不可用彼將無固
志難與共¶事綂領從其策歸兵為農而宋將卒敗衂<md:KR4d0473_SBCK_026-24a>¶以
遁所居曹州鄉曰東村有孟氏善居貨¶自厚總轄避難
因家焉後與孟相雄長而¶卒以米帛賙其閭里之貧細
歲鬻鹽増滲¶淤算以售市悉便之至元十九年八月卒
<pb:KR4d0473_WYG_026-23a>
年八十有三集其姻黨與素往來者叙遺¶言端坐以逝
夫人孫氏閱十有二日相繼¶卒治葬東村闊板塋舊所
乘馬負衣冠以¶從至塋悲鳴躑躅即死讀其行事則單
父¶之追命侯兄弟膴仕之效實總轄君啟之¶單父天性
明朗其所待接與其父率相類<md:KR4d0473_SBCK_026-24b>¶官雖卑一毫不以病民
民益宜之家僮久¶役服者毁其約俾自便僮不忍去願
服田¶以終老年八十一得與束帛令以卒卒時¶在大徳
十年九月某日夫人李氏權某州¶之女俱祔于總轄塋
<pb:KR4d0473_WYG_026-23b>
所衍以臺察官入仕¶其行事正不近名去衺黜妖愷悌
以宜于¶民而寛厚有度迪祖父遺訓復以燾後興¶盖未
可測也季曰衡(闕/)　大夫趙州尹女¶一適汶上李(闕/)孫
五沖霄敏學山住某某¶孫女三適石定安石公安孟欽
曽孫一奇<md:KR4d0473_SBCK_026-25a>¶山桷嘗謂為善無不報根固膏沃彌積以¶興
責成旦暮考其所為不能以逺久宜矣¶若蔡氏祖父是
誠可紀銘曰¶
水蹇於山積流必東磅礴委順不希其逢¶有截之椿鬱
<pb:KR4d0473_WYG_026-24a>
兮輪囷秀儀長身襲和服醇¶匪高其門厥慶日増如茨
之茂如木之升¶父緝子承既夀且康詔爾諸孫以受簡
穰¶厚徳匪浮是庸紀録表于隧門以闡以續<md:KR4d0473_SBCK_026-25b>¶　
　
　
　
　
<pb:KR4d0473_WYG_026-24b>
　
　
　
　
　
　
　
　清容居士集巻二十六
