# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:40.337755
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0402-048淸容居士集-卷第四十八.
<pb:KR4d0473_SBCK_048-1a>¶
清容居士集卷第四十八¶
　題跋¶
　　　書張忠烈王𫝊後¶
世言老子書富國強兵以予&KR0026;之是未&KR0085;¶
知其&KR0003;老子言佳兵者不祥而陳平亦言¶
隂謀道家𫠦忌夫其書學道者之𫠦祖而¶
言用兵有不得已之意則兵者非真喜用¶
也宣政以来老姦宦竪争㺯兵立功扵僥¶
倖馴𦤺靖康之禍議者謂佳兵扵此可見¶
矣至扵建炎兵不得不用而一時狃宴媮¶
<pb:KR4d0473_SBCK_048-1b>¶
之乆長驅南来蔽遮阻厄者皆望風奔突¶
驍將巨鎮遂廣立屯衛以自重而東南民¶
力匱轉輸供給之苦未㡬而紹興用事者¶
言罷兵矣方是時秦氏子誠無𫠦容罪獨¶
張忠烈王有適堕偃月之計而後無與辨¶
之者當罷兵之初莊簡李公嘗同其議檜¶
之始未可以遽議也論檜之罪當成扵罷¶
王西府之任盖姦臣造謀未始不假宿徳¶
重望以厭服衆論事成而即排之者毋怪¶
其若是故李公之去也不數月而王雖一¶
<pb:KR4d0473_SBCK_048-2a>¶
&KR0010;而去則亦有𫠦不免夫事之毁譽難㝎¶
扵一時而視其子孫始&KR0085;以知昔時之行¶
事漢髙宻侯鄧禹功為中興第一遲遲長¶
安無以辭光武之責至其訓子孫俾各習¶
一藝則其善後良有古意唐李勣垂歿之¶
訓嚴且明矣敬業之覆宗滅祀終不可逭¶
豈非立后之議誠有遺憾也今王聞孫彬¶
彬滿扵家乗施及五世崇徳植學以自表¶
著猶不可一二數則是非之公當由是而¶
見因書𫠦聞以附于家傳之後¶
<pb:KR4d0473_SBCK_048-2b>¶
　　　書史忠㝎王貸錢劵後¶
桷年十三四時有鄉先生應君文煒年八¶
十餘善談論乾淳諸老舊事為桷言外髙¶
祖忠㝎越王未第時僦富民錢氏坊以飬¶
越國夫人洪氏今天童松&KR0563;東臯先生精¶
&KR0213;即坊故址也當紹興甲子&KR0010;越國夫人¶
夀周甲子忠㝎王假坊錢為酒食以合姻¶
族閭里禮甚具坊故屬浙東常平司至秋¶
七月不勝輸官之苦留繫于越宿越賣餅¶
湯媪家是&KR0010;鄉試期已迫忠㝎王不得歸¶
<pb:KR4d0473_SBCK_048-3a>¶
里鬰鬰悵望媪微問曰秀才何負官逋如¶
是遂具以前對翼日媪召兒與共約曰我¶
積錢百千以治終事今悉與秀才輸官若¶
中秋試必速償我毋惜也王歸果與計偕¶
實紹興之十四年至乾道間王以衮衣偃¶
藩飬越國夫人于越時媪猶亡恙王命使¶
者車迎媪坐堂上拜之欲官其子媪謝弗¶
受曰願丞相子孫他日官越毋忘媪家時¶
賑與&KR0085;矣後忠獻為常平使者復命駕媪¶
家拜其像與其子坐且遺金帛甚厚應君¶
<pb:KR4d0473_SBCK_048-3b>¶
又言樞宻公帥越余時相&KR0025;湯媪諸孫猶¶
在樞宻公紹先志如初特伺&KR0049;門下旬日¶
為異耳今獲&KR0025;五世孫公升允叟伏覩手¶
劵夷攷&KR0010;月去秋試纔二月當&KR0025;此劵以¶
償湯媪而桷𫠦聞扵應君者不誣謬為可¶
信謹書以補家乗之缺維王盛徳厚行垂¶
裕無極以允叟五世大宗兢恪遵奉睦宗¶
廣孝下賢急施當不止智周扵家庭慮盡¶
扵鄉黨而已也桐木之韓由南澗而愈昌¶
申國之吕至太史而益著韓吕五世孫聞¶
<pb:KR4d0473_SBCK_048-4a>¶
望若此允叟其有以朂之書曰廸惟前人¶
光又曰紹聞衣徳言因以勉&KR0098;叟併以自¶
勵¶
　　　書焦節婦傳後¶
唐虞之事載籍莫詳往讀劉氏外紀胡氏¶
皇王紀等書記帝堯之時孝慈力耕桑者¶
表其門閭雖遐邈無本非有𩔖扵荒怪不¶
經吾&KR0145;以為始焉世衰道微日淪扵媮彤¶
管之詩先儒或疑為季代之作扵是淑徳¶
内範與男子竝稱若列女𫝊𫠦載張芝桓¶
<pb:KR4d0473_SBCK_048-4b>¶
女之徒皆得如帝堯時故事亦&KR0085;以惇行¶
表勵噫其意亦㴱且明矣桷㳺呉門讀中¶
丞徐公𫠦為焦氏婦𫝊誠可謂懿厥&KR0530;婦¶
而其彰明之始實自其弟焦侯發之昔屈¶
原作楚詞悲切反復而獨推髙陽之玄胄¶
女嬃之嬋媛盖其好徳之心根扵自然移¶
為忠君愛國猶不敢忘其𫠦自使原幸得¶
其時則其光榮之道不假扵原之自陳也¶
方今焦侯以明達粹雅嘗舉正扵省闥前¶
徽貞行將以請于太史氏更生蔚宗之筆¶
<pb:KR4d0473_SBCK_048-5a>¶
足以稱是非如李文公之傳楊節婦不得¶
入唐史為可恨也詩曰此令兄弟綽綽有¶
裕焦侯孝友之道扵是乎備矣敢書𫠦聞¶
于後大徳庚子越𡊮桷書¶
　　　書湯西樓詩後¶
玉溪生往學草堂詩乆而知其力不&KR0014;逮¶
遂別為一體然命意㴱切用事精逺非止¶
扵浮聲切響而己也自西崑體盛襞積組¶
錯梅歐諸公發為自然之聲窮極幽隱而¶
詩有三宗焉夫律正不拘語腴意贍者為¶
<pb:KR4d0473_SBCK_048-5b>¶
臨川之宗氣盛而力夸窮抉變化浩浩焉¶
滄海之夾碣石也為眉山之宗神清骨爽¶
聲振金石有穿雲裂竹之勢為江西之宗¶
二宗為盛惟臨川莫有繼者扵是唐聲絶¶
矣至乾淳間諸老以道徳性命為宗其發¶
為聲詩不過若釋氏輩條達明朗而眉山¶
江西之宗亦絶永嘉葉正則始&KR0145;徐翁趙¶
氏為四靈而唐聲漸復至扵末造號為詩¶
人者極凄切扵風雲花月之摹寫力孱氣¶
消規規晚唐之音調而三宗冺然無餘矣¶
<pb:KR4d0473_SBCK_048-6a>¶
夫稡書以為詩非詩之正也謂捨書而&KR0014;¶
名詩者又詩之靡也若玉溪生其㡬扵二¶
者之間矣呉門湯君往得其過葛嶺諸詩¶
玉辟邪鐵如意之警䇿有得乎玉溪生之¶
㴱切精逺余毎欲蒐其精良者而一讀之¶
来呉門其從㳺陳子乆相過知湯君之詩¶
雕搜㑹稡皆子乆任其事余不識湯君而¶
知其用意間有與余合遂書玉溪生作詩¶
之源委宋三宗詩體之變以慰湯君庶知¶
湯君非苟扵言詩者子乆嘗學于湯不知¶
<pb:KR4d0473_SBCK_048-6b>¶
余言&KR0014;有合扵湯否噫詩至於中唐變之¶
始也若玉溪生者跂而望之其不至者非¶
不進也子乆年富才俊它日追風雅之正¶
返雲咸之音其視余言殆猶穅秕也大徳¶
庚子四明𡊮桷書¶
　　　書髙息齋嚴母方氏夫人墓誌後¶
息齋先生蚤&KR0010;入辟雍受知于龜山楊先¶
生後掌&KR0038;子扵𤋮興五峰先生一書慷慨¶
明白遂即挂冠𦤺事辨春秋王霸未甞不¶
嚴正而簡明也成均學制至咸淳之末猶¶
<pb:KR4d0473_SBCK_048-7a>¶
復遵守其&KR0137;變更傅㑹皆大臣私意或謂¶
與宣和三&KR0213;法微近是殆不知先生本扵¶
周官乗聲附響無以議為也舊聞遺落麟¶
臺故史三厄無從考訂郡志䟽缺&KR0014;言髙¶
氏出處大𦤺譜牒官號亦不多見而桷以¶
先世遺蔵得其集註喪禮若奏牘之見扵¶
㑹要者猶一二條目至扵他文則皆未之¶
知也今年春得讀嚴母方夫人墓銘其叙¶
師友婚姻之好不以窮達渝易&KR0085;以知先¶
生成均之法出扵閭塾之遺意而方夫人¶
<pb:KR4d0473_SBCK_048-7b>¶
崇師教子不得與流俗同也噫師友道廢¶
遂耻以師自言陳稽古印綬惡遇舊館人¶
者有之矣婚姻禮乖雖潘楊之睦猶以貧¶
富異心尚何敢&KR0113;師友之&KR0105;敦婚姻之舊¶
扵富貴利達之後也夷攷後唐傳記嚴母¶
之賢者莫若延年與武彼二子苛酷驕蹇¶
遂不幸使内則懿範見扵史氏今嚴氏儒¶
雅奕世聞孫與計偕登仕版者亦不絶書¶
則方夫人之賢不著扵郡乗嚴氏之幸也¶
巨川往&KR0010;南極交廣蒐竒補軼多四方聞¶
<pb:KR4d0473_SBCK_048-8a>¶
見今垂老隱居充然自&KR0085;不假扵當世而¶
獨卷卷表章先夫人之訓範以示厥後復¶
使髙先生之遺文振暴扵二百年之後謏¶
聞寡見由是而廣惇本崇禮由是而興不¶
亦韙與謹書其後而歸之大徳壬寅二月¶
九日𡊮桷書¶
　　　書呉興張景芳祖母費夫人𫠦作¶
　　　華嚴偈頌後¶
南軒先生祖母魏&KR0038;夫人日誦華嚴得心¶
法扵佛日杲佛日之頓悟機辨亦由華嚴¶
<pb:KR4d0473_SBCK_048-8b>¶
或謂華嚴乃佛富貴此盖以妄測妄非知¶
道者方魏國學佛時忠獻以忠正謫居南¶
軒先生從五峰㳺學子孫為一代師表未¶
始諱言魏&KR0038;為異端也近世崇正之&KR0003;方¶
新凢𩔖近釋氏者子孫皆揜匿不著扵家¶
乗今呉興張景芳獨次其祖母夫人偈頌¶
以光示子孫忠厚孝謹將由爾以興敢書¶
宗衮之事以勉大徳壬寅良月望日越𡊮¶
桷書¶
　　　書鄭潛庵李商隱詩選¶
<pb:KR4d0473_SBCK_048-9a>¶
李商隐詩號為中唐警麗之作其源出扵¶
杜拾遺晚自以不及故別為一體玩其句¶
律未甞不規規然近之也拾遺愛君憂國¶
一寓於詩而㴱譏矯正不敢以談𥬇道若¶
商隱則直為訕侮非若為魯諱者使後數¶
百年其詩禍之作當不止流竄嶺海而己¶
也桷往&KR0010;甞病其用事僻昧間閱齊諧外¶
傳諸書籖于其側冶容褊心遂復中止私¶
以為近世詩學頓廢風雲月露者幾於晚¶
唐之悲切言理析&KR0204;者隣扵禪林之曠達¶
<pb:KR4d0473_SBCK_048-9b>¶
詩雖小道若商隐者未可以遽廢而議也¶
客　京師潛庵鄭公示以新選一編去其¶
竒衺俚艶讀其詩若截狐為裘播精為炊¶
無一可議去取之當良盡扵此昔蕭統㝎¶
文選至淵明詩存者特少故議之者不置¶
至王介甫選唐百家詩莫敢異議而或者¶
又謂筆札傳録之際多𫠦遺落嗜好不同¶
固難以一今此編對偶之工一語之切悉¶
附于左商隐之詩如是足矣覽者其何以¶
病因書其&KR0003;而歸之¶
<pb:KR4d0473_SBCK_048-10a>¶
　　　書定興王成之墳臺記後¶
自古不&KR0113;墓之&KR0003;見扵禮&KR0052;世媮俗浮遺¶
墟敗塜子孫有泚其顙而莫以為怪抑不¶
知必誠必信當自其始至不幸而&KR0113;者非¶
禮之正也自墓田㝎尋丈崇卑之制穣穣¶
世胄率從事翁仲雲闕之靡麗發丘模金¶
蔑有遺蔵抑不知制令之始盖以防其侈¶
非俾之薄内以事外也㝎興王成之躬負¶
土之勞髙為墳臺積至尋丈絶椎埋之望¶
而慎終謹始復合扵聖人立言之本意吾¶
<pb:KR4d0473_SBCK_048-10b>¶
友李伯宗甫特叙表其事余嘉其純孝之¶
實而復以是&KR0003;告之大徳癸丣七月既望¶
四明𡊮桷書¶
　　　書陸淳春秋纂例後¶
近世春秋家立襃貶扵字義&KR0252;不知盡性¶
之理按其形模以中有司程式為精巧天¶
理人慾三尺童子矜矜然猶&KR0014;言之春秋¶
之學廢矣習三傳者唯文詞是師左氏盛¶
而公穀廢矣武夷胡氏作𫝊止扵七家唐¶
世傳春秋者皆廢矣噫士何事春秋哉吾¶
<pb:KR4d0473_SBCK_048-11a>¶
里樓宣獻公晚&KR0010;欲明義例之&KR0003;時永嘉¶
陳君舉&KR0213;人為春秋傳遂序其意而焚其¶
藁毎語後進當以唐陸淳集注纂例清江¶
劉氏傳為下手余家𫠦蔵纂例乃寳章桂¶
公𫠦校號為精善按纂例他無善本審此¶
書廢已乆聞蜀有小字本惜未之見唐志¶
纂例十卷集注三十卷微㫖二卷辨疑七¶
卷余来杭復得微㫖二卷乃皇祐間汴本¶
聞苕溪直齋陳氏書目咸有之當搜訪以¶
&KR0085;此書以假友人得脫灰燼劉氏傳乃先¶
<pb:KR4d0473_SBCK_048-11b>¶
越公居宥府時岳肅之侍郎𫠦遺家諱咸¶
以絳羅覆其上二書當永為子孫寳俾勿¶
墜¶
　　　書鄭潛昭曽祖東谷先生諡議後¶
胡忠簡論王正道時不知其後之忠烈也¶
廟有碑史有傳斯無愧矣三槐名孫﨑嶇¶
擾攘欲以竒計立功業不𦍒有脫略名教¶
之誚使不若是則㡬為狼藉人矣今觀栝¶
蒼鄭公覆謚猶不恕置議禮義名節士之¶
大閑謹于正道盖將以謹夫後来者耳渡¶
<pb:KR4d0473_SBCK_048-12a>¶
江百餘年屢厄權相獨㝎諡無敢希指至¶
若賜諡則由&KR0213;人行詞端平以後諡愈多¶
而名愈濫惜不得鄭公有以正之嗚呼悲¶
夫¶
　　　書朔齋先生都梁第一樓詩後¶
南豐記擬峴臺欲與州民同其樂至朔齋¶
先生之賦都梁第一樓則欲與之同其憂¶
非㴱知民隐者言不至是此卷筆勢有籌¶
茟驛詩態度嘉㝎以後士大夫不復崇尚¶
字學獨公與莆田陳復齋號&KR0213;書二公出¶
<pb:KR4d0473_SBCK_048-12b>¶
處相近要未可以一藝名¶
　　　書朔齋送弟牧翁十絶後¶
朔齋先生以宗正兼直後省于時　先子¶
方入轉運幕府一見道問家世即以科目¶
剡薦至今照牒猶襲蔵也今得拜觀遺墨¶
其藹然友于之意見于篇翰前&KR0530;愈逺古¶
道日媮摛章繪詞言行實不相顧觀此亦¶
足以媿警¶
　　　書髙使君脈圖後¶
吾鄉嘉㝎以後故家諸賢獨髙使君衍孫¶
<pb:KR4d0473_SBCK_048-13a>¶
興&KR0009;冠珮清逸儼慗如𣈆世圗畫賢士宅¶
㫄植水竹竒石號曰竹墅其食必按本草¶
其居處必順叙寒燠銖分脈法如指諸掌¶
往時搢紳𩔖&KR0014;夸詡之&KR0070;十年来士益困¶
不復知有清事桷㓜與其諸孫一清相過¶
往見一便面即使君脈圗也于時一清方¶
編𩔖&KR0052;方惜日不自置叔祖文昌公猶無¶
恙其尊聞于家庭者尤精確可傳信今㡬¶
二十年而一清𫠦為醫書十事亦成矣宓¶
戯作易神農為本草至黄帝述素問難&KR0052;¶
<pb:KR4d0473_SBCK_048-13b>¶
等書三聖人未嘗以卜筮醫藥為鄙九流¶
肇分漢世儒者猶不得尊則此復何議至¶
陶弘景孫思邈貞白為髙能令天子大臣¶
傾下敬愛則道與神完者未以一概論也¶
一清方逰公卿間清名舊閥當益以貴重¶
敢誦𫠦聞書附脈圗使来者得以攷清容¶
居士書¶
　　　題忽訥監司畫象詩卷後¶
成都郡治㦄唐宋㡬五六百年牧守皆有¶
畫像政績可紀若魏相&KR0038;張益州愈逺而¶
<pb:KR4d0473_SBCK_048-14a>¶
愈不&KR0111;其治守無状耄倪咸指其像争詬¶
詈以病盖棺事㝎豈虚語㢤忽訥監司按¶
臨長沙墓木已拱其子脫帖木兒宣武公¶
知遺愛之被扵長沙也至厚&KR0010;乆而冺落¶
將懼夫子孫之叙述者未&KR0085;以傳信固雖¶
豊碑善頌皆迫扵一時之指使考其相與¶
社而祝之者審像以觀則得以察其平昔¶
治行之實永乆而益信詎家庭之𫠦少而¶
逺求&KR0070;千里之外㢤徧觀鉅軸其意有若¶
未盡桷也職太史韋丹之碑其&KR0014;肎多譲¶
<pb:KR4d0473_SBCK_048-14b>¶
願泚筆以俟¶
　　　書白敬甫三&KR0010;作大字卷¶
桺桺州劉賓客在海嶠為二童作詩有曰¶
小兒㺯筆不&KR0014;嗔涴筆書牕且賞勤桺州¶
則曰聞道近来諸子弟臨池尋已厭家雞¶
二賢期待如此彼二童迄莫&KR0014;有聞梧竹¶
先生一為元公期奨卒有成就在易䝉之¶
六五觧者謂黙識心通為顔子得之令聞¶
夀考先生實何愧焉傳示子孫俾無斁以¶
承¶
<pb:KR4d0473_SBCK_048-15a>¶
　　　書胡評事夢昱印紙¶
桷㓜&KR0010;嘗讀　曽大父樞宻越公家乗言¶
寳慶改元九月旦胡評事進對首言濟邸¶
死非上㫖當立孤以明本意于時相臣震¶
怒入對兩宫乞黜去未㡬御史李知孝希¶
㫖具疏削籍度嶺　先公時尹錢塘力過¶
閤言削籍故事必下亰兆書考㓛籍公遲¶
不肎署復三入閤相怒曰趣書何言宿留¶
凢七月始下公曰不十載當悔復吾毋為¶
禍首且考㓛籍謹不渉署後必有知我者¶
<pb:KR4d0473_SBCK_048-15b>¶
繇是戒兵士善護復宻以錢鏹相遺贈自¶
後先公門人王公邁亦踵論濟邸事而公¶
亦被黜去端平末年公始得諸老叙復桷¶
獨不得與胡氏子弟參論来　京師豫章¶
周儀之間言是事桷具𫠦以儀之曰胡公¶
諸孫擕考㓛紙来與子語誠不𡚶噫呉夫¶
人之復封端平之初也復立濟祀徳祐之¶
末也馴𦤺扵此其何可言剛簡丁丑試集¶
英先公時為叅詳併識于是謹書其後而¶
歸之乙已&KR0010;三月甲戌𡊮桷記¶
<pb:KR4d0473_SBCK_048-16a>¶
　　　書呉景山樂府¶
景山呉先生佐金𨹧閫府時　先子實為¶
貳車亦入幕甞為桷言先生壯&KR0010;客羣公¶
飛牋疾記坐宴席即&KR0556;&KR0556;亦弗視言論冰¶
雪懷&KR0269;竒磊不肎屈人下晚始第奉常甞¶
欝欝自慨語昔時承平事謂今當不復有¶
未㡬&KR0969;難觧散先生亦竟謝人世後十餘¶
年其子愽文為四明郡愽士　先子家居¶
敦叙夙昔猶一日也桷客　亰師愽文適¶
先後至乃出先生手澤一通以示盖方囬¶
<pb:KR4d0473_SBCK_048-16b>¶
堯章之伯仲非如劉改之徒喑嗚叱咤以¶
氣為言者也唐子西之詠梅不免以倨傲¶
得罪先生之詞藴而不露哀而不怨情見¶
乎辭而莫知其止殆駸駸乎&KR0038;風矣俯仰¶
疇昔悲不自勝并志　先子遺語而歸之¶
大徳乙己契家子四明𡊮桷書¶
　　　書黄彦章詩編後¶
元祐之學鳴紹興豫章太史詩行于天下¶
方是時紛立角進漫不知統緒謹懦者循¶
音節宕跌者擇險固獨東莱吕&KR0213;人憫而¶
<pb:KR4d0473_SBCK_048-17a>¶
憂之定其派系限截&KR0070;百輩無以議而宗¶
豫章為江西焉豫章之詩夫豈惟江西㢤¶
觧之者曰詩至扵是蔑有&KR0014;繼者矣&KR0070;十¶
年来詩益廢為江西者嘗慷慨自許掉鞅¶
出門卒遇虎象空劵恣睢復卻立循避不¶
敢近使觧者之言迄幸而中噫然則其果¶
不可以復古與桷来　亰師遇黄生景章¶
于旅次問其譜別于太史為七世而尚書¶
公叔敖之𫠦自岀示其詩宫商敷宣黯然¶
不遇之意絶于詞氣吾知其充然以&KR0113;興¶
<pb:KR4d0473_SBCK_048-17b>¶
太史氏之學者非子其誰也夫別江西之¶
宗者是不至太史之堂者也曠百載而有¶
俟捨其諸孫&KR0154;有望焉念嘉泰間尚書之¶
孫犖為常平使者于呉　曽大父樞宻越¶
公丞邑呉江檄定理役時蘇師旦驟幸顯¶
獨絶請託無隱使者大喜得剡于朝而改¶
邑焉俯仰百年門下之&KR0105;猶一日也庸叙¶
疇昔而勉之大徳乙己八月中秋書于其¶
詩後¶
　　　書劉將軍詩¶
<pb:KR4d0473_SBCK_048-18a>¶
言用兵者必曰師尚父讀其遺書多竒簡¶
韻語非㴱知詩者不至爾噫采薇杕杜詠¶
歌勞苦雖賤微者猶&KR0014;知則古言詩抑豈¶
有文武異㢤今觀劉將軍詩藹然有觀民¶
風審知止之意使髙逹夫劉景文復生攬¶
轡竝行未知孰先後也陳郡𡊮桷書¶
　　　題金承安樂府¶
㓜&KR0010;見老樂工歌棃園音曲若不相屬而¶
均&KR0070;無少間斷猶纍纍貫珠之遺意也承¶
安老人𫠦補歌曲按其音節無少異此殆¶
<pb:KR4d0473_SBCK_048-18b>¶
以文為戯者黄豫章甞評小山樂府為狹¶
邪之鼓吹豪士之大雅風流日逺惜不得¶
共論承平王孫故態為之慨然¶
　　　書清江羅道士詩後¶
往&KR0010;卜居城南遇梓人焉曰築室之制崇¶
廣纖鉅必謹其䂓體楩楠杞梓若一而用¶
之則堂觀亭室各不相𩔖余扵是悟作詩¶
法亦猶是也近世工清儉者局扵律師宕¶
逸者鄰扵豪角立墨守迄無以融液詩㡬¶
乎息矣噫風雅頌之體夫子何自而分㢤¶
<pb:KR4d0473_SBCK_048-19a>¶
清江羅道士詩余讀之審劑輕重分析清¶
濁大者合繩墨小者適程度佀欲各&KR0145;其¶
長誠非苟扵言詩者余聞學仙之&KR0003;内固¶
而神益清飬之以&KR0010;年斯熟矣詩其果有¶
二道乎¶
　　　題蕭安撫廸後記¶
老瞞視天下事如探丸晚&KR0010;真態始見李¶
衡號良二千石猶不免為諸兒計慮乃知¶
情愛雖䧺烈有𫠦不&KR0111;蕭公安撫副使書¶
迪後記上推本始㫄及疏逺教之食之一¶
<pb:KR4d0473_SBCK_048-19b>¶
語不及其私觀者興起噫故&KR0038;世臣俯仰¶
事變何害不有獨蕭氏孫曽為名太守賢¶
御史官簿益顯今四世孫文孫靜敏好學¶
年弱冠上書御史府言救荒事皆切實語¶
行受選用種徳之報是真有慶矣尚勉之¶
㢤¶
　　　書謝道士歸洞庭詩卷後¶
古之善飬生者必適夫寛閒之地順其隂¶
陽使神&KR0085;以恬不&KR0014;有動扵心苟絶其𫠦¶
為㴱林嵁巗隱翳自處將感悔震掉日有¶
<pb:KR4d0473_SBCK_048-20a>¶
不給且外不&KR0014;以自治其理内者奚以合¶
榮觀之道豈徒言㢤江湖之水至岳陽而¶
安流停蓄廣衍動静交飬括蒼馮道士居¶
之三十年安且樂矣北㳺　亰師縦耳目¶
之廣益舒其和平夫山極扵燕水極扵洞¶
庭求其怪險不可得將安扵自然道入于¶
自然則刻形毁志竊據詭幻者吾不知其¶
&KR0003;也今歸主其徒與之㳺者各為歌詩四¶
明𡊮桷叙¶
　　　書張侍郎孫祖傳存靖齋銘後¶
<pb:KR4d0473_SBCK_048-20b>¶
夀張先生精忠讜論為一代師表其居家¶
御飭子弟遺言懿&KR1688;故家往往猶&KR0014;傳誦¶
稱道聞其曽孫脩謹自振&KR0014;世其家一日¶
示以㴱寧先生𫠦作存靖齋銘凛焉大訓¶
巋然于頽波横流之域紬繹㫖意㴱有感¶
焉者也靖念　曽大父樞宻越公淳𤋮癸¶
丣與文靖公同薦于鄉至嘉定間同在館¶
閣今百三十有八年兩家子弟㒺敢曠墜¶
而桷承教扵㴱寧先生者彌厚敢益以自¶
勵亦以勉夫張君焉辛亥&KR0010;後學𡊮桷書¶
<pb:KR4d0473_SBCK_048-21a>¶
　　　書鄭魯公全拙齋銘後¶
粤昔先正忠獻韓公詩書五世其父康州¶
牧工扵詞章尹河南富鄭公誌其事渡江¶
南來忠獻張公忠肅虞公尚論其世皆著¶
書立言有以自見至于二公發揚光顯百¶
餘年間懦夫庸子猶&KR0014;仰止自厲審其先¶
徳源委端有来也太師魯&KR0038;鄭公劬躬敏¶
行是生忠定丞相為穆陵舊學其四世孫¶
奕夫示公𫠦為全拙齋銘紬繹莊生之用¶
大不㡬扵贅矣念昔　先曽大父越公嘉¶
<pb:KR4d0473_SBCK_048-21b>¶
㝎丁丑編次集英進士是&KR0010;丞相實奉廷¶
對紹㝎辛丣復同在宥府桷以　先世餘¶
緒得獲壻門下風塵荐更甬東世槐不可¶
復覩㴱以為拙㡬辱而巧鄰薄與其薄也¶
寧辱桷不佞猶願扵魯公&KR0145;法焉敢以自¶
勵亦以勉夫鄭氏諸孫㴱味之¶
　　　書鄭魯公嘗充逹庵記後¶
占夢之書具于藝文自漢而下其學已不¶
可究雖間有占驗往往鄰扵附㑹聞忠㝎¶
公以魯公𫠦夢遍閱釋道諸書迄莫能解¶
<pb:KR4d0473_SBCK_048-22a>¶
今雖廣為箋釋使&KR0014;言于未遇之前誠果¶
竒矣忠㝎布衣時甞夢有告公者他日公¶
官位當止尚書後除禮部辭不拜由内相¶
入政府身後卒贈尚書令此夢之符有不¶
待辨而明者因以舊聞併補于家乗¶
　　　書髙宻鄭節婦傳後¶
舊令義士節婦焯然表著者得入&KR0038;史實¶
録周召二南正始之道此殆其遺意也¶
世祖皇帝天兵下山東膺東諸侯之任者¶
維髙宻鄭公聞昔時諸老言僭亂以後削¶
<pb:KR4d0473_SBCK_048-22b>¶
荒易頑納諸軌範繄鄭公是𠋣襃嘉之典¶
書于太史澤遺子孫振家聲以趾媺者纓¶
緌相接内教嚴整薰然正直流于士女終¶
始貞絜桷待罪史館異日得秉筆書鄭公¶
家世遺事附録節婦于後亦&KR0085;以光盛世¶
文明𤋮洽之偉焉得而遜諸¶
　　　跋瑱山經徳堂記後(象山先/生作)¶
晦庵先生晚&KR0010;每言陸文安公之門人多¶
得踐履是盖㴱憂其徒之學鄰扵上逹後¶
百餘年黨同惡異空言相髙其弊有甚扵¶
<pb:KR4d0473_SBCK_048-23a>¶
昔今觀瑱山呉氏編次師友淵源㒺有缺¶
軼是又其門人之諸孫也勉之㢤晦庵之¶
言是誠有驗矣延祐改元陳郡𡊮桷書¶
　　　呉饒公制書跋¶
史遷序道家以清浄為至言作封禅書唯¶
紀祠祝符應㫖㢤言乎&KR0014;知史遷之微斯¶
近之矣¶
皇朝累聖繼體守文基祚鞏隆惟臣全節¶
職掌玄學敷澤道徳夸誕肸蠁之&KR0003;悉𫠦¶
不&KR0145;祈天永命與易&KR1688;相表裏至大三年¶
<pb:KR4d0473_SBCK_048-23b>¶
襃嘉典行遂特貽其祖父哀榮𤰅美聞者¶
歆企粤昔開元有臣法善前席之對皆理¶
道要術&KR0503;顯先代而史官紀載弗克偉著¶
論者惜之㳟讀贊書景命扵爍移孝為忠¶
全節之志罔敢自替太史氏誠宜泚筆以¶
登信史使知¶
皇元崇尚實邁往古来者得有以考云延¶
祐改元史臣桷謹記¶
　　　跋象山先生經徳堂記後¶
朱文公荅項平甫書云子思以来教人之¶
<pb:KR4d0473_SBCK_048-24a>¶
法惟以尊徳性道問學兩事為用力之要¶
子静𫠦&KR0003;專是尊徳性事而某平日𫠦論¶
問學上多𫠦以為彼學者多持守可觀而¶
看義理不細某自覺扵為己為人多不得¶
力今當反身用力去短集長庶㡬不堕一¶
邊今觀文安公𫠦作經徳堂記瑱山呉伯¶
厚乃其門人諸孫持守之學有舊謹録友¶
公語于前俾愧夫世之貴耳賤目者願勉¶
之㢤¶
　　　書南劍謝君程文後¶
<pb:KR4d0473_SBCK_048-24b>¶
李漢㝎昌黎文獨序其古賦而明水賦不¶
得入今世㝎為外集者盖趙氏本也唐宋¶
以詞賦&KR0145;士其𫠦為文率不傳後至王安¶
石改經義獨張庭堅陳古正義闡儒先之¶
微㫖故東莱吕氏&KR0145;而第之往&KR0010;聞閩中¶
諸先賢如莆陽二劉正字三山二林公皆¶
別為程文傳于其家而鄭屯田鍔通五經¶
資其&KR0003;以&KR0145;進士皆私相秘蔵非其門人¶
傳授不可復得屯田嘗講授四明樓宣獻¶
沈端憲皆諸弟子于時談經之士專守師¶
<pb:KR4d0473_SBCK_048-25a>¶
&KR0003;非若後時鑿新逞竒以&KR0145;有司之恱而¶
昔時為有司者又皆温良敦厚以成&KR0038;家¶
之盛今世之𫠦傳者斷自乾道淳熙之際¶
彬彬然猶可考也延平謝君用和示其先¶
人𫠦為詩論及其程文文獻之徴將於是¶
有&KR0145;噫宋世帖經墨義之制雖見扵史莫¶
得詳自吕申公試卷之編行而其法具在¶
謝君之意余㴱知之史氏之為宋史者尚¶
宜有&KR0145;焉史官𡊮桷書¶
　　　書順堂記後¶
<pb:KR4d0473_SBCK_048-25b>¶
抑甞觀易而知乾坤之用焉坤固順也而¶
承天者逆也乾坤㝎而人行乎其中仰觀¶
乎天七政繫焉猶不得與天同則人之𫠦¶
以法坤者猶法天也事坐扵有為貧富夀¶
夭遵其自然庸詎知吾之謂逆者非順也¶
耶故動心忍性者逆之用存心飬性者順¶
之體也尚書元公以順之道由逆相須蜀¶
郡虞愽士&KR0145;坤順以為徳余謂李君&KR0014;盡¶
天道斯&KR0014;盡人事之理矣¶
　　　書廬陵蕭煥有救荒䇿後¶
<pb:KR4d0473_SBCK_048-26a>¶
救荒莫弊扵鬻度牒宋世大儒猶不免遵¶
而行之民益堕而食益衆矣鬻爵之令盛¶
扵秦漢然不使之治民猶有成周遺意降¶
于後王令下而中變習為固常望望然以¶
去扵是禁抑興而&KR0251;朴繁矣廬𨹧蕭煥有¶
来　京師簡静自&KR0113;心鄙諸人咄嗟&KR0145;大¶
官閉門無競一日上書御史府陳救荒三¶
䇿三䇿行而祿弗及噫今世上書率資以¶
為仕進然卒未嘗有見用者甚者圗絶&KR1022;¶
覈稅畝以自便　朝廷清明卒報罷而猶¶
<pb:KR4d0473_SBCK_048-26b>¶
未悔視煥有三䇿寧不有愧然天下之弊¶
在於斟酌損益救荒有書而先賢素講猶¶
有缺然年至而學益加煥有之進殆未已¶
也延祐丙辰八月旦日史官𡊮桷書¶
　　　書余國輔詩後¶
余嘗以為聲詩述作之盛四方語諺若不¶
相佀考其音節則未有不同焉者何也詩¶
盛於周稍變於建安黄初下於唐其聲猶¶
同也豫章黄太史出感比物聮事之冗於¶
是謂聲由心生因聲以求㡬逐於外清濁¶
<pb:KR4d0473_SBCK_048-27a>¶
髙下語必先之於聲何病焉法立則弊生¶
驟相模倣豪宕怪竒而詩益浸&KR0075;矣臨川¶
王文公語規於唐其自髙者始宗師之拘¶
焉若不&KR0014;以廣較而論之其病亦相佀也¶
余君&KR0038;輔生臨川守宗㑹源其𫠦為詩質¶
者合自然華者存至理雍容悼歎知時之¶
不遇猶先王國風之意也小弁之怨為親¶
親黍離之憫為宗周酌古之詩詳之矣秉¶
彞好徳詩之道也在昔先正以是言之矣¶
桷&KR0025;子瑛&KR0494;嘗獲師國輔仰其髙風敢申¶
<pb:KR4d0473_SBCK_048-27b>¶
以言之¶
　　　書程君貞詩後¶
風雅異義今言詩者一之然則&KR0154;為風黄¶
初建安得之雅之體漢樂府諸詩近之蕭¶
統之集雅未之見也詩近於風性情之自¶
然齊梁而降風其熄矣由宋以来有三變¶
焉梅歐以紆徐寫其材髙者淩山嶽幽者¶
穿巖竇而其反覆蹈厲有不&KR0014;已於言者¶
風之變盡矣黄陳&KR0145;其竒以為言言過於¶
竒竒有𫠦不通焉蘇公以其詞超扵情嗒¶
<pb:KR4d0473_SBCK_048-28a>¶
然以為正頽然以為近後之言詩者争慕¶
之音與政通因之以復古則必於盛明平¶
治之時唐之元和宋之慶曆斯近矣感昔¶
時流離兵塵之衝言不&KR0014;以宣其愁而責¶
之以合乎古亦難矣夫詩之言風悲憤怨¶
刺之𫠦由始去古未逺則其道猶在越千¶
百年日趨扵近是不知國風之作出扵不¶
得已之言也程君貞其為詩淡而和簡而¶
正不激以為髙舂容怡愉將以鳴太平之¶
盛其不遇之意發乎心而未始以為怨也¶
<pb:KR4d0473_SBCK_048-28b>¶
雅也者朝廷宗廟之𫠦宜用儀文日興絃¶
歌金石迭奏合響非程君其誰宜也願勉¶
乎㢤¶
　　　書杜東洲詩集後¶
蘇文忠自渡嶺海以後詩律大變盖其精¶
神氣概逢海若而不慴噴薄變化迎受之¶
而莫辭昔之善賦詠者必窮渉歴之逺至¶
扵空巖隱士其𫠦諷擬不過空林古澗語¶
近意短又安&KR0014;足以廣耳目之竒寫胸臆¶
之偉㢤杜君臣傑乗漕艎遵神山閱海市¶
<pb:KR4d0473_SBCK_048-29a>¶
觀光扵　上京食冰嚙雪足跡之𫠦歴不¶
盡不止壯矣㢤故其𫠦為詩視其篇題誠¶
&KR0085;以奪山林之固陋至扵鍛錬之工搜抉¶
之巧發扵心聲自然合笙鏞之間歌錯錦¶
綺之竒文夫豈率意而為之者信以知逺¶
逰之有益扵斯文也余五度居庸留京師¶
㡬二紀閱舊藁無一竒語始&KR0025;君挂席南¶
斗則殆將有進矣因書以歸清容居士叙¶
<pb:KR4d0473_SBCK_048-29b>¶
清容居士集卷第四十八¶
