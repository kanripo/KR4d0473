# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:39.592427
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0402-034淸容居士集-卷第三十四.
<pb:KR4d0473_SBCK_034-1a>¶
清容居士集卷第三十四¶
　傳¶
　　　徐師顔傳¶
徐君諱師顔字子愚逺祖天聖間繇太末¶
徙新定故所居里以氏得名曰徐閈君始¶
生時蓮出並蔕父母器之稍長讀經史心¶
徹意領年十七授室君白大人當令児從¶
師外方迺㳺三衢習進士業入宋太學程¶
試甲乙表流輩性倜儻急難嵗饑日具釡¶
鬵滿庭廡值父喪慨曰世俗飯僧為冥福¶
<pb:KR4d0473_SBCK_034-1b>¶
吾當活餓者以報親是嵗就食者幾萬人¶
太守楊潮南書以勵旁邑至元十四年¶
詔用兵入南俘虜日繫馬尾疲弱棄道上¶
春大疫饑民旁午君出粟募民舁骼坎瘞¶
可醫食者親撫視以活遇一女子扶曳蒼¶
然氣微属問之曰吾三衢儒家女命載以¶
歸稍長俾為士人妻客方達可舘于君死¶
已飭斂具其子辤不能行即指某地&KR0089;焉¶
復嫁其孤女事繼母至孝一日妻治紉澣¶
出微語君聞之自責不居内者幾月母言¶
<pb:KR4d0473_SBCK_034-2a>¶
亡是叱妻具簪服拜堂下始復初外氏族¶
黨嘗質田嵗久君束劵母前願奉田以償¶
其承順率類此始為信州教授首言于郡¶
復儒役七百人署所居曰道悦以奉母㑹¶
母思歸即解去湖南缺提舉官集賢章舉¶
之辤曰母在不宜逺游受湖州迺歸秩滿¶
視資當入縣佐君言昔為太學諸生中繩¶
墨始得郡博士博士古官何縣佐為復授¶
太平路教授所至必先新學宫嚴餼廩安¶
定胡先生墓浮屠氏將夷圯之君力復而¶
<pb:KR4d0473_SBCK_034-2b>¶
致祀焉在太平時治丁蘭王祥諸祠墓扵¶
仁孝殆天性待諸生穆如也晚得末疾卒¶
時年七十有四曽祖某祖某子男九人觀¶
先卒頤為族弟仲龍後艮革為長興州教¶
授節處州路教授益晉萃復未仕女二方¶
丙子時游騎入人居大索二女争死之孫¶
男二十人女三曽孫男女三人所著有上¶
饒集吴興集姑熟集北游錄凡十卷大理¶
卿陵陽牟公序其詩曰事親若徐積詩亦¶
佀之其子革留　京師將歸泣言于袁桷¶
<pb:KR4d0473_SBCK_034-3a>¶
曰先人力詩書宦不充其徳遺行又泯遏¶
弗表見革等何以自樹將乞銘于翰林學¶
士廣平程公以表墓子為之傳蔵于家其¶
可乎迺弗敢辤¶
賛曰周官以鄉三物教萬民任恤之道戰¶
國而降挟持以干兾幾扵靡矣若徐君者¶
不翕翕以近名禮以為防恬然孝謹彌老¶
益安子孫滿門殁猶有稱旨哉¶
　　　蕭御史家傳¶
公諱泰登字則平姓蕭氏逺祖繇唐末遷¶
<pb:KR4d0473_SBCK_034-3b>¶
長沙占籍廬陵太和縣代有吉士曽祖諱¶
逢辰官至中大夫當開慶間以安撫使副¶
守鄉郡兵至卒急羣議撤近郊民居為清¶
野大夫持議不下城守兵去里人徳之晚¶
嵗築宅一區立田八百畆聚其族以教厚¶
徳衍裕生徳安府觀察支使諱安中稱其¶
先猷蚤嵗以亡徳安生中順大夫瓊州安¶
撫副使諱元永玉雪矜謹倜儻自榮是生¶
則平方㓜時頭角嶄異九嵗入鄉校治論¶
語義屬筆精警稍長忽自悟儒以道得名¶
<pb:KR4d0473_SBCK_034-4a>¶
事物險易當品節中理齷齪翦翦無益也¶
弱冠試吏調永豐丞永豐多盗區跡巢穴¶
僇之丞以治稱入　京師授湖南儒學副¶
提舉振直士氣使治靡宻者不敢撓部使¶
者徐琰竒之言可為御史府屬㑹徐為中¶
丞亟力言遂僉廣東道提刑按察司事廣¶
東介絶嶺海幽篁深水蠻獠縱恣郡吏私¶
表裏聲言獠不可治白日剽刦子女財物¶
公贈遺良吏清謹者皆避讓郡縣多版授¶
官姦宄馴積莫問使者循行擇善地坐嵗¶
<pb:KR4d0473_SBCK_034-4b>¶
月即去至則躬歴所部劾治與獠相根蔕¶
及積貪濫者八十七人皆罷之减始興貢¶
銀之半䟽其可宜行于臺者凡二十便事¶
廣東民繇是知　朝廷有犯&KR0141;律焉初至¶
廣時讙言獠㓂入境亦欲以是嘗試一坐¶
大驚徐曰督盗守令職署舎在是卒有警¶
我輩何自即上馬出境軍將争率兵以進¶
獠迺退是嵗至元二十八年¶
天子下議羣臣言按察官糜爛不任職更¶
名曰肅政㢘訪司遂以舊職解後新使者¶
<pb:KR4d0473_SBCK_034-5a>¶
及御史咸言蕭按察治事纔二百日所論¶
按皆引直當法不宜以舊官同罷牘甫上¶
御史大夫書牘曰湏選用元貞改元¶
成宗即位罷兵安南釋陪臣陶子竒歸命¶
李衎為禮部侍郎奉　詔往使之遂拜兵¶
部郎中介其事眀年二月入安南世子遣¶
偽署官曰太尉迎　詔空首不至地因問¶
何得爾偽太尉曰國世子未至不敢先以¶
黄盖二皂衣數十人清路入舘世子髠首¶
跣足率從吏百餘人至舘門前問¶
<pb:KR4d0473_SBCK_034-5b>¶
聖天子起居却立曰　主上新即大位二¶
使者辱入弊境道里勞逺秋毫無&KR0001;取誠¶
切感抃敢昧死願聞　眀詔大意侍郎目¶
郎中郎中前曰昔廼先王先諸蠻欵附¶
朝廷録舊㓛&KR0005;錫宥于汝小&KR0022;汝曷敢不¶
祗畏畏克敬廼不墜厥命或少縱自恣天¶
憲速罰弗敢逭宜肅恭盡事世子錯愕唯¶
唯越三日&KR0497;仗奉綵輿率朝服數十人導¶
詔從褥道中行入其宫世子後從二使者¶
授　詔世子拜伏讀　詔興稽顙曰小臣¶
<pb:KR4d0473_SBCK_034-6a>¶
不自意獲寛大如是復命再拜遂定慰賀¶
皇帝　皇太后　皇后表牋貢物儀注成¶
禮迺還道繇思眀時思眀帥言石西州禄¶
州皆　本朝地為安南所侵幾二百里彼¶
詭言山溪蠻阮盝出沒不相統虗文嵗往¶
来無益至永平寨寨故宋戍兵遮道言實¶
安南部領侵撓不得耕耨囬首語陶子竒¶
山溪蠻誠所属奚號令不可止今已目覩¶
當語而世子子竒不能對至是復命歸地¶
蠻吏上下顧吝遂言吾非以侵疆来石西¶
<pb:KR4d0473_SBCK_034-6b>¶
地不足輕重設奉辭致討汝何以自洗各¶
屏息一口盡歸侵地故右丞相太傅公時¶
治湖廣省聞復地亟喜之為設宴以勞凡¶
安南所贈遺悉返之眀年遷連州又眀年¶
改為江西儒學提舉儒者用廢已久新舊¶
持短長科舉律令交排鄙不中節至則擇¶
知名士禮致之導誘後生斟酌可能行者¶
為繩凖省檄慮囚有巡官及富民殺人誘¶
傭奴以財俾自誣伏獄屢閱無異詞徐跡¶
處所及所持刃亡有獨引囚曰若是汝當¶
<pb:KR4d0473_SBCK_034-7a>¶
死咸欵實得出㑹　詔使按問諸道守令¶
治狀使囬丞相問官吏孰㢘使以儒學官¶
蕭泰登對四年僉嶺南廣西道㢘訪司事¶
海南都元帥薛闍干聲燄震海上多所為¶
姦利不法立具章劾有　詔雜治抵罪覈¶
殺無罪七人焚掠村堡二十四奪私没奴¶
婢六百七十五雜畜三千六百五十五過¶
栁州出妖民誣詿者百三十七凡黜吏二¶
百一十罷攝吏四十一六年進奉直大夫¶
江南行臺監察御史分守江浙行省㑹嵗¶
<pb:KR4d0473_SBCK_034-7b>¶
大饑吴流民扶曳滿道已定議出官粟守¶
法吏言非　朝旨不得擅語曰民命在旦¶
夕後有詰責已捐貲以償何害為行省吏¶
牘積糅叢雜首尾銜絡摇手莫敢問時已¶
得疾呼掾史詰難視罪輕重悉坐之又别¶
為副書筆其事使後母有出入羣吏大驚¶
是嵗八月疾漸革趣治棺歛手書屬其子¶
語侍疾者勿宜受贈賻遂登舟不復言卒¶
時年三十有八歸&KR0089;于其鄉螺岡門外配¶
楊氏繼彭氏子男三文孫憲孫昇孫女三¶
<pb:KR4d0473_SBCK_034-8a>¶
大夫天性眀爽閱具獄率不為吏蔽探情¶
傅意多所出活非曲假恩貸以自異重然¶
諾容采精絢達官大人皆傾耳與論事或¶
言太剛必折徐正色曰今世士無有剛果¶
折何憂也長子文孫静専自&KR0113;留　京師¶
授翰林學士程公銘俾為家傳念與公同¶
年生相後纔一月薾薄不自振然職在太¶
史筆削傳信惟謹迺弗辤¶
賛曰大江以南號多公卿比數十年闊焉¶
無聞者何邪官御史府靳靳五六人或以¶
<pb:KR4d0473_SBCK_034-8b>¶
激毁或以愞譏獨蕭公精謹自持正静益¶
眀物莫能&KR0969;守儒知通据法不阿使㕘錯¶
天下三年可成也年不衍用名益以昌何¶
恨焉¶
　　　史母程氏傳¶
嗚呼余嘗得三卯錄讀之蜀禍之慘誠忍¶
言也夫朱禩孫之死而復生也蜀民就死¶
率五十人為一聚以刀悉刺之迺積其屍¶
至暮疑不死復刺之禩孫屍積于下暮刺¶
者偶不及屍血淋漓入禩孫口夜半始蘓¶
<pb:KR4d0473_SBCK_034-9a>¶
匍匐入林薄匿它所後出蜀為樞宻使嘗¶
袒視人未嘗不泣下賀靖權成都録城中¶
骸骨一百四十萬城外者不計嗚呼推是¶
考蓋可悲也蜀眉州史氏由唐吏部侍郎¶
儼從僖宗幸蜀因家焉其先墓在青神將¶
二十世宋世號名族其出蜀也今唯居湖¶
州一房讀其遺事益悲之史母程夫人蘇¶
文忠公之母之族也夫人將携其家下峡¶
江以槖金腰纒之兵暴至伏林莾與鄰嫗¶
謀曰輸金果可生吾児無資不復能出蜀¶
<pb:KR4d0473_SBCK_034-9b>¶
史宗誠無噍類矣縱得生旦夕兵復至亦¶
决死均死死以全史児誠不恨嫗見身死¶
為吾出腰中金告児使速走湏㬰兵果執¶
母謝以實亡金遂遇害翼日嫗語于鄰告¶
史氏児児年甫十三從草野得尸如其言¶
窆以歸且亟圖其象識曰史光母年五十¶
有四嘉熙二年十月二十有七日申時死¶
兵難児遂東南来占籍湖州刻意自奮以¶
右科為浙東兵馬鈐轄鈐轄生子圭文嘉¶
定儒學教授嘉定生子台孫某台孫儒術¶
<pb:KR4d0473_SBCK_034-10a>¶
通吏文復有子幾人而史氏繇嘉熙至于¶
今且四傳矣噫蜀繇秦帝入中夏至于宋¶
凡一千五百餘年文物大盛絶不知有兵¶
革一旦掃削殆盡迄今百餘年遺&KR0469;敗棘¶
郡縣降廢幾半可哀也已可哀也已¶
賛曰婦人内徳不出門房中歌廢戰國而¶
下俱不幸以著非得已也諱莫甚扵死從¶
容反復烈士猶難之况士女乎歐陽公傳¶
斷臂婦人以愧馮道夫人以死傳宗承平¶
世澤扵是乎見作史者烏得廢諸延祐七¶
<pb:KR4d0473_SBCK_034-10b>¶
年十月壬子前史官㑹稽&KR0061;桷撰¶
　　　孫孝子傳¶
表厥宅里首扵唐虞若是則失其本心者¶
見扵上古歟司馬遷傳貨殖滑稽或者譏¶
其有激五典爲治之本捨正而求異於世¶
道何補焉晉唐作史始立孝友勸勵後世¶
靡然嚮風深有取焉孫孝子楫字濟川世¶
爲保定雄州新城人㓜倜儻讀書通大義¶
其喪父也遵禮而不瀆後調宣徳尹慨然¶
曰吾惟母存何仕爲不踰月謝去事母以¶
<pb:KR4d0473_SBCK_034-11a>¶
上夀終而歸于田野者凡十七年兄蚤喪¶
奉嫂彌謹卒為兄子授室姊贅李氏于家¶
三十年將異居營近市髙燥以奉姊姊大¶
慰喜録其孤有成性重然諾不自表襮有¶
故人喪至日將&KR0089;適以故不及送抵暮促¶
騎以往夜已分一家大驚其待友也有挂¶
劔之義焉其居鄉隐約自持鄉多宦家絶¶
不通問鄉人咸曰此孫孝子居也卒上其¶
行于　朝表其門閭始為燕南府史録事¶
襄陽繼授宣徳繇宣徳名始著調興和路¶
<pb:KR4d0473_SBCK_034-11b>¶
經歴改河東憲府属又調濟南卒拜監察¶
御史今為浙東道㢘訪僉事其行事不阿¶
多可紀余獨著其孝行扵父母兄姊朋友¶
兼盡故特書太原郭幹卿嘗曰孫濟川少¶
嵗能以其妻奩物償父兄逋一難能兄無¶
子買妾以奉二難能郭靳許可今考其行¶
信然前史官&KR0061;桷曰曩在史院時嘗纂次¶
世祖以来功臣列傳考實錄所著旌表令¶
尤諄切至作隠逸孝行訖未有章灼篤實¶
可以詔後世若孫孝子允其人哉¶
<pb:KR4d0473_SBCK_034-12a>¶
　　　韓威敏公家傳¶
公諱政字君用姓韓氏髙祖諱天麟知金¶
臨潢府有恵政民祠奉之卒&KR0089;城南因家¶
焉曽祖諱垂髙州節度妣李氏祖文卿知¶
耀州妣孫氏貞祐避兵南遷臨淄今為益¶
都人父松之膂力善戰四駙馬募兵南征¶
與之俱至下邳主將竒其勇俾率益都兵¶
戍山陽戊子嵗攻宋揚州殁于陣公時年¶
五嵗妣劉氏挈以家山陽眀年益都為¶
皇元所破淮南城守争遁去劉氏走奔莒¶
<pb:KR4d0473_SBCK_034-12b>¶
居熢火山劉母家沂州其舅業醫命習之¶
盡得其術復遇一醫繇是益精稍長猶隠¶
醫以自活山東連嵗大擾入于汴復歸臨¶
朐又復還青社時甫弱冠見叔父順始得¶
拜淄州諸塋迺復從軍取海州掠東海破¶
漣水皆在功簿塔察大王鎮遼東召公以¶
從至于龍庭與議事不合卒以其嘗所計¶
畫者告于¶
世祖皇帝遂悉以邊陲大事委之至元十¶
三年討西羌相威國王領兵即授嘉議大¶
<pb:KR4d0473_SBCK_034-13a>¶
夫漢軍元帥監軍事佩金虎符軍中大驚¶
曰監軍非國姓不得領¶
裕宗在東宫心亦疑㑹入辤命以鎮庫弓¶
挽之彀而復引者三始曰¶
大帝善任使若是賜金錦衣一以行西入¶
大磧斬馘凱聞還軍至臨潢得拜祖墓其¶
碑記猶在十五年立五衛首授前衛親軍¶
副都元帥指揮使復兼領左右衛屯田軍¶
馬紀律整遏卒莫敢譁　奏以屯田各歸¶
于衛而治其無良者則諸衛各有統属¶
<pb:KR4d0473_SBCK_034-13b>¶
上從之秋繕修大眀殿以治具稱十九年¶
加正議大夫充樞宻院判官二十年進治¶
書侍御史二十三年改淮東道按察使善¶
决事有拾遺者告于其所失輙誣以金公¶
遣拾遺者而叱去之商人暴死于旅邸疑¶
邸人殺之驗其嗜炙有毒邸人得釋其餘¶
行事往往與傳記相合常出能吏上薦士¶
十三人率致位通顯在御史府定議盧右¶
丞牟利罪卒流徙之二十六年卒于官年¶
六十有六&KR0089;于某鄉贈嘉議大夫　部尚¶
<pb:KR4d0473_SBCK_034-14a>¶
書上輕車都尉南陽郡侯謚威敏娶孫氏¶
表氏石氏殷氏男八拱承務郎廣州路増¶
城縣尹次振摶奉政大夫慶元路昌國知¶
州拯御藥院副使次撝皆蚤卒次揆扶持¶
女十人孫男若干人摶之治昌國也興儒¶
學建三皇祠嘗紀其美績且命作家傳讀¶
其隧碑&KR0670;慶趾媺有自来矣¶
賛曰貞祐兵興中原士人無噍類獨臨潢¶
以遺愛祠&KR0089;兹土三世牧守至扵曽孫死¶
事有光威敏是承北省臨潢南保臨淄難¶
<pb:KR4d0473_SBCK_034-14b>¶
矣哉政合古先不茹不吐子孫繩繩宜哉¶
　　　有元開府儀同三司上卿輔成賛¶
　　　化保運&KR0007;教大宗師張公家傳¶
公諱留孫字師漢系出清河東武城張氏¶
留侯良之裔孫歆為司徒歆弟協為衛尉¶
生魏太山太守岱自河内徙清河七代孫¶
彞徙魏州昌樂為後魏侍中謚孝侯子始¶
均復謚孝侯孝侯生晏之北齊兖州刺史¶
生䖍雄為隋陽城令是生文瓘相唐髙宗¶
子潛揚州刺史揚州生㝏為杭州刺史始¶
<pb:KR4d0473_SBCK_034-15a>¶
居江南至公十五世今為信州貴溪縣人¶
曽祖宏綱集賢大學士光禄大夫柱國魏¶
國公謚安惠祖粹夫金紫光禄大夫大司¶
徒上柱國魏國公謚康穆皆以公貴贈父¶
九徳太中大夫同知江東道宣慰使司事¶
累贈開府儀同三司大司徒上柱國魏國¶
公謚文簡公兄聞詩學道龍虎山見而慕¶
之遂服道士服以漢天師所傳授游江淮¶
間儀觀頎整見者尊異成願受其説有相¶
者曰當貴極人臣而清竒絶俗視陶&KR0042;景¶
<pb:KR4d0473_SBCK_034-15b>¶
葉法静殆將過之¶
世祖皇帝平江南召嗣天師宗演選公從¶
行北方地髙寒皆不樂居中遂委任其事¶
門室清泊處之晏如也¶
世祖祠幄殿¶
裕宗入侍風雨卒至召見于¶
上見其貌異常士而　奏對簡異益器之¶
風雨隨止遂賜廩給裘服俾嵗從北巡¶
上與¶
昭睿順聖皇后駐日月山¶
<pb:KR4d0473_SBCK_034-16a>¶
后疾甚召至命愈其疾若有神人獻夢于¶
后遂愈¶
上大喜命為上卿鑄寳劒鏤其文曰¶
大元賜張上卿敕兩都各建崇真宫朝夕¶
從駕日昃命衛士提輿以歸内侍强登輿¶
謝不受即步出禁門十五年加&KR0007;教宗師¶
授道教都提㸃管領江北淮東淮西荆襄¶
道教事佩銀印眀年奏復宫觀令自别為¶
籍有獻言者道蔵經多殽雜宜焚去不録¶
遂宻啟¶
<pb:KR4d0473_SBCK_034-16b>¶
裕宗黄老書漢帝遵守清浄嘗以治天下¶
非臣敢私言願　殿下敷奏後¶
上大悟召翰林集賢議定上章祠祭等儀¶
注訖行于世十七年奉　詔祠名山川給¶
驛馬五十令訪遺逸以進　敕輔臣設宴¶
崇真宮復餞于國南門外回朝以所見聞¶
剡于　上上悉用之十八年七月¶
皇曽孫生是爲¶
武宗　上命擇嘉名以進是嵗分翰林集¶
賢院爲兩道教專掌集賢始自公議二十¶
<pb:KR4d0473_SBCK_034-17a>¶
二年¶
仁宗生復召命名今¶
二帝廟諱雖用國語皆以公名義釋之二¶
十五年預議集賢院賜七寳冠金錦衣玉¶
珮珠履二十八年丞相桑哥敗　上欲相¶
完澤穆卜之得同人之豫公曰同人柔得¶
位而應乎乾豫利建侯同人為得位豫為¶
建侯彖傳之辭也　陛下所擬為無疑¶
未幾拜完澤公為相後卒受遺輔政二十¶
九年開通恵河　上問果便利對曰漕為¶
<pb:KR4d0473_SBCK_034-17b>¶
&KR0038;本孰敢議非是誠減民力取實效民必¶
趍之繇是河役卒不爲民病三十一年¶
上不豫遣内侍諭¶
隆福太后曰張上卿朕舊臣必能善事¶
太子太子繇軍中歸即¶
帝位是爲¶
成宗皇帝¶
成宗慕道家&KR0003;蕆祀彌盛在宥十年嵗&KR0186;¶
祠上帝侈甚秘祝　御名皆　上&KR0001;自署¶
後有白鶴翔雲中命詞臣叙紀付史舘元¶
<pb:KR4d0473_SBCK_034-18a>¶
貞元年同知集賢院道教事大徳三年加¶
大宗師别給銀印視二品　上御便殿命¶
講南華經七年上京旱兩京山西地震復¶
命祠祝謝曰祠祝實臣職祭不欲數地道¶
主静厥罰惟暘見扵五行傳災繇人興願¶
應天以實布徳賑惠臣敢稽首以請¶
上深頷之八年　上御玉徳殿賜玉冠¶
為夀十年　制授上卿十一年¶
興聖皇太后自懐孟還宫¶
武宗即位加大真人知集賢院事至大二¶
<pb:KR4d0473_SBCK_034-18b>¶
年領集賢院位大學士上是嵗再加特進¶
時¶
仁宗在東宫進講老子自是入侍必賜坐¶
皇慶元年錫號輔成賛化二年命將作臣¶
製玉&KR0531;文曰&KR0007;教大宗師手授曰以是傳¶
教俾永逺延祐二年羣臣侍嘉禧殿¶
上曰先朝&KR0497;陟降持保無瑕缺者孰在咸¶
未有對　上語曰張上卿其人乎衆唯¶
唯遂　制授開府儀同三司號加保運四¶
年以七十特敕設于其宫伎部畢列宰輔¶
<pb:KR4d0473_SBCK_034-19a>¶
以下咸奉夀復命圖像鎮崇真宮賜璽文¶
曰¶
皇帝之寳命翰林學士承旨趙孟頫為賛¶
兩宫傳賜翌日入謝俛奏曰臣際遇¶
累朝惕惕顧念罔有替今年且衰耄不去¶
辱　聖世願歸老鄉里即死且不朽¶
上不允七年¶
英宗皇帝即位遵　累聖優褒禮再降¶
璽書至治元年益求去十二月壬子酌酒¶
㑹弟子少頃入寢室脩静端坐以化歛之¶
<pb:KR4d0473_SBCK_034-19b>¶
日顔色完好舉體如蛻羽兩宫震悼賻贈¶
有加宰輔至于士類咸曰福人逝矣傾城¶
耄稚則曰善人亡矣皆弔哭盡哀及啟靷¶
木氷載路觀者嗟愕始從日月山¶
世祖即命公為天師却立以謝曰嗣天師¶
漢張陵之裔今居龍虎山願正其傳繇自¶
三十六代嗣師宗演至于今凡四傳皆公¶
所匡翊美鬚長大癯然冲退不擇貴賤傾¶
下承接奏告廣殿音聲激鏞鐘聞者凜竦¶
賚錫無虗嵗未嘗奉已屢錫田園以食其¶
<pb:KR4d0473_SBCK_034-20a>¶
徒當至元末嵗¶
成宗新嗣位時宰不快扵御史臺¶
成宗是其言讓責中丞崔公彧崔懼問䇿¶
安在曰當見丞相釋所以遂與俱詣相府¶
相怒霽又與同謁近臣言御史臺¶
世祖皇帝建立專以懲姦慆勢尊則綱紀¶
眀削之則臺不能立矣近臣大驚入言于¶
上眀日大宴大眀殿諭崔曰臺為朕耳目¶
朕曷不知憂卿等不職故告諭宜勿懼其¶
盡心焉朕行為汝増重矣崔頓首拜手謝¶
<pb:KR4d0473_SBCK_034-20b>¶
其彌縫國體婉順若是至於排解薦助人¶
不知所自亦不肯自以為功絶口不言朝¶
政貴客至争短長酒盡三爵即假寐客去¶
禮復初暨喪還州郡縣接祭以俟今&KR0089;某¶
縣某鄉祖師八人皆贈真人事在傳宗碑¶
今嗣&KR0007;教為吴全節授特進上卿&KR0007;教宗¶
師崇文&KR0042;道&KR0007;徳真人以真人佩銀印者¶
三人夏文泳江淮荆襄等處道教都提㸃¶
曰毛頴達掌遁教事曰王夀衍領杭州開¶
元宫以真人　制書命者三曰余以誠領¶
<pb:KR4d0473_SBCK_034-21a>¶
鎮江路諸宮觀曰孫益謙領杭州佑聖觀¶
延祥觀曰陳日新承　詔興聖宮以　璽¶
書命者九曰何恩榮提㸃信州真慶宮曰¶
李奕芳提㸃南嶽廟兼衡山昭聖宫夀寜¶
宫曰張嗣房提㸃潭州嶽麓官曰薛廷鳳¶
舒致祥張徳隆薛&KR0007;羲徐天麟丁應松皆¶
奉兩宫崇真祠事其它弟子三十有八曰¶
上官與齡何斯可彭齊年薛起東李世昌¶
陳彦倫詹處敬于有興王景平蔡仲哲彭¶
堯臣張汝翼馮瑞京祝永慶蔡允中張善¶
<pb:KR4d0473_SBCK_034-21b>¶
式董襲常王國賓曺載静余克剛丁迪吉¶
張居遜董宇定王用亨張顯良徐守勤彭¶
一寜劉若冲彭師尹張逢吉趙有立程某¶
施某葉某童某&KR0828;某上官某李某公兄子¶
榮祖弟子熙祖亦以公故入宿衛榮祖為¶
邵武路同知熙祖為衢州路同知泰定二¶
年¶
今上召全節曰&KR0007;教汝祖闡立其為朕祈¶
永遂大祠于長春復追贈某官前史官賛¶
曰¶
<pb:KR4d0473_SBCK_034-22a>¶
世祖皇帝闔一海宇蒐遺逸選藝能靡然¶
踵来江南持政柄者不一二人卒不能善¶
終何哉在　御三十四年命相幾二十餘¶
人或解罷或斥逐獨張公無少疵病目覩¶
成敗至于　五朝難矣哉蓋其行無迹曲¶
焉以全得老氏之旨五福斯&KR0497;前古鮮著¶
詩云昭眀有融髙朗令終張公其近之¶
　　　拜住元帥出使事實¶
至元二十九年今浙東元帥拜住公奉¶
世祖旨以行軍招安使從征爪哇于時髙¶
<pb:KR4d0473_SBCK_034-22b>¶
王二&KR0005;爲蠻兵&KR0001;圍公深入㧞圍出之元¶
貞二年奉¶
成宗旨使西域哈賛王愛其才以尚衣職¶
行軍有戰㓛賞金符金帶因令其入見于¶
成宗復賜虎符皇慶二年¶
仁宗以金印賜丞相孛羅且俾徃哈児班¶
答王&KR0001;議事至中途遇也先不花王疑有¶
間諜執以問答曰今　上&KR0001;遣不過通¶
嵗時問禮曷有他意王左右曰使者往来¶
皆言有啟邊生事形迹汝此行宜得要領¶
<pb:KR4d0473_SBCK_034-23a>¶
可實言否則搒掠汝亦必言遂命跪大雪¶
以問且搜其衣中無所有公曰王所問實¶
不知且王從何所得是議王曰阿必失哈¶
至是嘗言之且曰哈児班答王　上近支¶
也吾等族属存與留不可知後使者至必¶
有處分今汝往彼必生事速吐情以告我¶
曰王擁兵遮道使者急求去多詭辭以脱¶
阿必失哈曷可信左右曰彼統軍九萬寧¶
肯不自愛惜詐言以求脱遂縳公兩手納¶
諸股擊之迺曰有　璽書具在使臣往来¶
<pb:KR4d0473_SBCK_034-23b>¶
有後先拜住萬死實不知取　璽書視之¶
始曰彼果無罪遂奪其虎符及丞相金印¶
拘囚王所延祐元年王興兵内冦復遣使¶
召公至獵所曰我已入汝境土矣公曰兄¶
弟之國無内外彼地亦王地王往何所疑¶
王曰親踈既分釁隙已兆勢不得不爾公¶
徐言在昔¶
太祖皇帝西征有訓若曰人不可以信䜛¶
䜛入則宗親乖離宗親既離則百姓他適¶
將貽笑扵敵國拜住嘗聞在¶
<pb:KR4d0473_SBCK_034-24a>¶
成宗時先王有盟興滅國開闗塞以安百¶
姓今言猶未冺絶使者掉舌生異同令王¶
致疑拜住等良不稱職敢叩頭死罪以請¶
王解顔曰吾欲遣汝詣　上通好何如公¶
謝不能時有不内附者梗扵路遂罷行復¶
以公往昔拘所未幾王薨延祐七年弟怯¶
别王立王召曰在昔先王嘗遣汝詣¶
上前後不果汝今宜以素所具　奏者以¶
聞是年秋入朝　上曰¶
太祖造邦孔艱惟和好惇叙則宗支允寜¶
<pb:KR4d0473_SBCK_034-24b>¶
汝其以元帥職名乗驛諭朕意王既受¶
上旨拊膺謝曰疆宇寜敉自此始汝来何¶
遲也對曰使副有疾在道故不得速進王¶
曰来旨極善使他人来吾亦不若是深信¶
大較使臣多擅増减致啟邊禍公曰拜住¶
来途中聆&KR0969;人言且云復將有兵變拜住¶
實不信懼王惑其言而行人之言不得信¶
于　上是為虗行王宜熟察善計慮拜住¶
不敢他引古事為比維昔¶
定宗皇帝征把禿王有滅國真薛禪使者¶
<pb:KR4d0473_SBCK_034-25a>¶
諫罷征嘗喻¶
太祖得國之本明配日月量侔江海合天¶
地之大徳故能混一海宇滅國真薛禪死¶
已乆拜住不才願踵其䇿以獻後王從公¶
言奏于　上訖如約以平王遂遣使收兵¶
四境而少尼其行且曰邏者猝遇將害汝¶
遂設宴三日給符信䕶行俾歸于　朝至¶
治元年三月抵上京入見于　上而王亦¶
遣使　奏拜住兩為行人不愛其身隆爵¶
厚職所不吝然除拜非吾所預為語　朝¶
<pb:KR4d0473_SBCK_034-25b>¶
廷大臣善奏扵　上使得享至樂建牙纛¶
為諸侯表得矣是年冬丞相拜住入　奏¶
嘉禧殿具以功簿言迺拜中奉大夫浙東¶
道宣慰使都元帥官既滿類集行事俾桷¶
為奉使事實云前史官袁桷曰¶
太祖皇帝經畫區夏以磐石宗犬牙扵龍¶
興絶域之地四履奠安盛矣夫疆域既廣¶
詔旨上意傳諭失實則時致疑争拜住公¶
間闗險阻百慴不撓義正功倍以數百語¶
解百萬之師非精白一心曷底于是計勲¶
<pb:KR4d0473_SBCK_034-26a>¶
上多卒稱其職俾後之為人臣者益有勸¶
焉¶
<pb:KR4d0473_SBCK_034-26b>¶
¶
清容居士集卷苐三十四¶
<pb:KR4d0473_SBCK_034-27a>¶
