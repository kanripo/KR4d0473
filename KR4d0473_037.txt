# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:39.732809
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0402-037淸容居士集-卷第三十七.
<pb:KR4d0473_SBCK_037-1a>¶
清容居士集卷第三十七¶
　外制¶
　　　太傅右丞相伯顔贈太師開府儀¶
　　　同三司　㓛臣淮陽郡王¶
　　　諡忠武¶
乾坤呈符搆風雲之嘉㑹山川毓秀挺柱¶
石之英賢夙奉宸猷丕揚帝訓惟不嗜殺¶
人者能得天下而可與事君者實非鄙夫¶
睠我元勲膺時碩望合太平之寰宇成一¶
統之輿圖生為名臣殁有公論太傅右丞¶
<pb:KR4d0473_SBCK_037-1b>¶
相伯顔機沉而識逺量重而器宏十乗&KR2227;¶
行共服征南之妙算七騶咸駕黙傳濟北¶
之遺編誓衆於鼔角之初過師於枕席之¶
上具宣徳意誕廣仁聲簞食壺漿之迎咸¶
知已後觴酒豆肉之賜士向無前是謂制¶
勝而屈人兵抑亦好生以全天道丞相之¶
㓛第一智士之譽無𩀱方謙牧以學卑愈¶
䝉飬而用晦角巾私第恂恂佀不能言雞¶
翹属車㫁㫁猗無他技肆予纉服躬任受¶
遺㓛成莫居年運而往格于皇天者有儀¶
<pb:KR4d0473_SBCK_037-2a>¶
可象游於造物者不見而章師尚父之崇¶
名貞惠文之美諡益疏王爵庸示國恩噫¶
彛器景鍾足銘&KR0022;家之偉績蜜章襚典斯¶
昭泉壤之幽光尚其眀靈歆此殊命可¶
　　　平章政事㢘希憲母某氏贈　國¶
　　　夫人¶
温璞出於玄圃貞松産於徂徕良由地氣¶
之完以合天和之藴故平章政事㢘希憲¶
母某氏柔嘉維則淑慎其思采蘋采藻之¶
恪恭為絺為綌之素儉奉尊章於壯嵗樂¶
<pb:KR4d0473_SBCK_037-2b>¶
其天全率娣姒之諸郎視為已出齊家以¶
禮教嗣以忠用能為先朝社稷之臣&KR2227;奕¶
葉簪纓之慶雖爵&KR0025;夫貴莫得而加然義¶
以子賢當崇其本益開湯沐之侈庸增窀¶
穸之光是為異恩以旌舊徳可¶
　　　忽荅的迷失公主&KR0503;贈　國大長¶
　　　公主¶
維王展親之道實先於惇敘粤昔慎終之¶
典尢謹於&KR0503;崇矧予同氣之賢是惟長主¶
之貴廣疏異數庸寓至懷忽荅的迷失公¶
<pb:KR4d0473_SBCK_037-3a>¶
主玉海澄輝金枝毓秀充然婦徳成肅雝¶
以為穠李之華相其夫家閔勤勞而勸殷¶
靁之義婉順諧於日就儉慈出於天然美¶
王姬下諸侯固異公宫之制問我姑及伯¶
姊益㴱　先朝之思胡不百年以永終譽¶
肺腑之託云在手&KR0085;之念彌鍾圭籥荐更¶
湯沐儼舊爰開名國下慰營魂噫立愛惟¶
親曷愧死生之初志以義度徳莫窮&KR0113;短¶
之大原沒而有知服之無斁可¶
　　宗正府寳哥贈祖父母¶
<pb:KR4d0473_SBCK_037-3b>¶
　　　祖某特贈推誠保運翊亮㓛臣開¶
　　　府儀同三司太尉上柱&KR0038;&KR0503;封恒¶
　　　山郡王謚忠靖¶
風雲初際&KR0098;資佐命之賢&KR0010;月既徂庸厚¶
報㓛之典亶惟平治爰錫褎嘉具官某祖¶
某貫日精忠淩雲節槩載櫜弓矢翊龍徳¶
扵初潛以為股肱展鷹&KR0045;而無敵噫孝文¶
拊髀豈惟思古之名臣顯宗圖形實欲方¶
今扵前世九原可作千載如新可¶
　　　祖母&KR0503;封恒山郡王夫人¶
<pb:KR4d0473_SBCK_037-4a>¶
慎終追逺本先王之至仁崇徳報㓛傳有¶
國之令典具官某祖母某氏&KR0025;夫早貴訓¶
子克賢如山如河之儀容宜室宜家之愷¶
悌肇封大國儼焉象服之新益慰九原歆¶
此蜜章之寵可¶
　　　參知政事賈某贈官¶
朕丕承大業逺究前圖肇&KR0022;九有之初紀¶
綱𤰅舉同徳一心之彦贊畫允資慨年運¶
之云徂儼風猷而如昔具官某經術展緒¶
孝㢘起家侍㡬微於帷幄之中保身彌謹¶
<pb:KR4d0473_SBCK_037-4b>¶
識變通於衡石之外得士尢多故一時出¶
令之坦明皆　先帝欲言之㫖意器能容¶
物清不近名暨更南國之旬宣咸謂中朝¶
之倚任方堅退佚益避權姦活千人有封¶
考於爾嗣徳百世而祀論乃至公爰襃賢¶
以勸㓛復易名而疏爵噫方叔壯猶之雅¶
雖已美於盛時韋丹遺愛之碑實有俟於¶
今日皦如精爽綏我寵光可¶
　　　淮西道宣慰使劉復亨妻趙氏贈¶
　　　某國夫人¶
<pb:KR4d0473_SBCK_037-5a>¶
圖任舊人式表世臣之重烝畀祖妣用昭¶
孝孫之賢維徳厚者慶益長而爵貴者報¶
必逺具官劉無隐祖母趙氏鍾鼎望族山¶
河令儀使節春行&KR0025;子&KR0025;夫之樂𤰅女箴¶
夜誦為母為婦之道全頌臺之彦有嘉漏¶
泉之恩冞廣髙堂素象音容猶想於含飴¶
故里佳城湯沐儼疏於刻蜜湛然精爽歆¶
此襃崇可¶
　　　荆湖北道宣慰使劉澤妻孫氏贈¶
　　　某國夫人¶
<pb:KR4d0473_SBCK_037-5b>¶
孝治聿嚴誕布蓼蕭之澤聖謨丕顯遐思¶
屈軼之賢念服瘁於外庸允資成於内助¶
恩昭竝命光慰九泉具官劉無隐母孫氏¶
里族髙華閫儀淑慎閉户而行盥饋曲盡¶
婦儀暎雪以課詩書咸稱母訓桮棬之飲¶
猶在茵鼎之飬莫加位正小君已𤰅沼蘩¶
之徳爵崇大國益攄風木之思可¶
　　　參知政事趙世延贈曽祖母　氏¶
　　　雲中郡夫人¶
積徳在於百年實資内訓襃封及其三世¶
<pb:KR4d0473_SBCK_037-6a>¶
亶謂異恩勤勞藎臣服襲先矩具官趙世¶
延曽祖母某氏幽蘭雅度喬木舊傳殷靁¶
雖閔其勤克彰忠節采蘩不失其職允佐¶
肅雝膏之沃者根必㴱種之豐者穡益厚¶
顯于西土咸曰大家維爾曽孫益彰有慶¶
於戲秩秩先廟崇松楹柏板之儀翼翼小¶
君承錦誥金花之寵奉先追孝錫類興仁¶
可¶
　　平章政事董某封贈三代(九道)¶
　　　曽祖昕贈光祿大夫司徒趙國公¶
<pb:KR4d0473_SBCK_037-6b>¶
　　　謚宣懿¶
大裘無文可饗于帝良玉韞璞孰窺其珍¶
灼知遺逸之民邁種渾圓之徳克昌厥後¶
不在其身具官董某曽祖具官某畎畝怡¶
愉里閭退讓開田種术㴱期蔽日之輪囷¶
如山出雲莫測為霖之變化子能擇主孫¶
亦象賢一門萬石之家聲四世五公之譜¶
牒噫慎終追逺分茅宣曽矩之光崇徳報¶
㓛推本協孫枝之願亶惟異渥寵爾營魂¶
可¶
<pb:KR4d0473_SBCK_037-7a>¶
　　　曽祖母李氏追封趙國夫人¶
岷山之源若甕而達于海至日之影如線¶
而麗乎天信知明道不可以計功要在積¶
微因之而成著具官董某曽祖母李氏盤¶
阿共隐饁畝如賔惟耽積善之勤厥享降¶
祥之驗百年未逺五世其昌噫象服表儀¶
亦既慰賢勞之願蜜章刻篆斯有昭孝治¶
之隆可¶
　　　祖俊贈翊運效節㓛臣太傅開府¶
　　　儀同三司上柱國追封夀國公謚¶
<pb:KR4d0473_SBCK_037-7b>¶
　　　忠烈加贈推恩翊運效節㓛臣依¶
　　　前太傅開府儀同三司上柱國改¶
　　　封趙國公諡忠烈¶
駿命握乾誕&KR2227;中天之運豹韜宣武協成¶
上國之光念風雲之㑹匪常而日月之流¶
如駛爰新景命以慰故臣具官董某祖具¶
官某被褐潛珍棄書學敵戎馬驅攘之未¶
㝎志已出塵雲龍㑹合之有開獨能就日¶
察敵保臨淵之智挽彊夸貫札之精釋兵¶
為農所活者衆延師教子其訓益㴱馬革¶
<pb:KR4d0473_SBCK_037-8a>¶
裹屍㴱可憫生前之語虎頭食肉終有期¶
身後之榮惟徳之厚者嗣必昌而功之著¶
者禮必報肆朕嗣服念爾疇庸爰廣重封¶
以彰異數噫&KR0113;祖廟陳宗器在于君臣之¶
交&KR0113;光王室逆天体惟爾子孫之無斁精¶
爽不昧寵渥其承可¶
　　　祖母李氏特贈夀國夫人改贈趙¶
　　　國夫人¶
殷靁勸義於昭媲徳之賢柏舟作詩爰表¶
自防之志雖内教止傳於閨闥而懿範𤰅¶
<pb:KR4d0473_SBCK_037-8b>¶
著于鄉閭具官某祖母李氏淑慎持家嚴¶
勤訓子斥簪珥以奉賢師之饌化絲枲以¶
助先祭之供衡宇周旋人不識其面目闔¶
門款洽族猶想其儀刑雖𩀱鯉之飬弗居¶
而八龍之譽罔替允惟賢母有光前聞兹¶
予溥澤於世臣庸汝&KR2227;封於大國噫先正¶
昭事已克光竹帛之傳夫人起家式歆承¶
絲綸之訓用昭後嗣永肩一心可¶
　　　父文炳特賜贈諡金紫光祿大夫¶
　　　平章政事忠獻公加贈宣忠佐運¶
<pb:KR4d0473_SBCK_037-9a>¶
　　　開濟㓛臣太尉開府儀同三司上¶
　　　柱&KR0038;追封趙&KR0038;公仍諡忠獻¶
君臣相資莫喻同心之美忠孝兩立斯為¶
佐命之殊念汗簡&KR0154;能既其勲而朝著猶¶
足以優其禮維祖有訓非朕敢私具官董¶
某父具官某沉毅而善謀明恕而敦本黒¶
頭試邑棄官羞墨綬之卑赤腳&KR0025;軍絶食¶
望翠華之幸刑輕典以安反側釋降人以¶
靖流離白日揮戈睥睨益張其羽翼長風¶
破浪䝉衝竟擣其腹心命在飬民市不易¶
<pb:KR4d0473_SBCK_037-9b>¶
肆取麥禾以陋鄭人之過収圖書以成蕭¶
相之㓛嶺嶠宣威南人不復反矣朔方請¶
使周公方且膺之恂恂持儒者之風諤諤¶
挺大臣之節靖念丕圖之建彌㴱喬木之¶
思格于皇天雖儼若帝庭之陟降涣其大¶
號必有加玄宅之襃崇錫以嘉名胙之大¶
國掌武&KR0670;建牙之舊開司増立㦸之榮九¶
原如生終古永譽噫英才間出&KR0085;為&KR0022;家¶
之立基盛徳無瑕成爾子孫之逢吉載加¶
殊命以賁營魂可¶
<pb:KR4d0473_SBCK_037-10a>¶
　　　母趙氏追封趙國夫人¶
鵲巢推夫人之徳於配實難碩人歌衛侯¶
之妻其賢可想具官某母趙氏秉心淑静¶
主饋柔嘉逮事皇姑克奉甘㫖於左右一¶
視諸子莫窺憎愛之後先每傳家訓之忠¶
勞遂致孤兒之死事噫開脂田而獲上國¶
夐謂無儔被象服以&KR0025;先塋幸㢤有子可¶
　　　繼母某氏追封趙國夫人¶
國族世貴鮮執禮以下人王臣㓛髙適合¶
符而媲徳具官某繼母某氏敦厚天性静¶
<pb:KR4d0473_SBCK_037-10b>¶
專内儀瞻彼南山㴱得勸夫之義遵于行¶
潦不失奉祀之恭有子忠賢為我宰輔噫¶
推恩三世庸疏湯沐之封錫類九原益廣¶
蓼蕭之澤可¶
　　　繼母王氏追封趙國夫人¶
嶰谷之竹應律而氣自鳴十洲之膠續絃¶
而竒乃見不有佐餕曷&KR0014;相夫具官某繼¶
母王氏組織婦工齊莊母道嵗時盥饋立¶
蘭玉以無譁春秋烝甞絜牲醪而有度嗣¶
子極中書之貴一門疏大國之封噫生也¶
<pb:KR4d0473_SBCK_037-11a>¶
有涯莫稱魚軒之樂死如可作尚歆鸞誥¶
之榮可¶
　　　所生母樊氏追封趙國夫人¶
綵衣之飬莫罄其私心板輿之歡遂以為¶
美事念風木之永感惜春草之寸暉具官¶
董某所生母樊氏禮以母稱義由子貴勞¶
謙終吉竟莫觀垂魚擁笏之榮一視同仁¶
乃預享刻蜜演綸之寵允惟盛事服我異¶
恩可¶
　　集賢大學士張宴贈二代(四道)¶
<pb:KR4d0473_SBCK_037-11b>¶
　　　曽祖宇贈保節㓛臣銀青榮禄大¶
　　　夫大司徒追封魏國公諡文愍¶
韋孟明經諸孫之傳始貴袁安卜𦵏三士¶
之言若符膏之沃者日以光徳之厚者世¶
益逺具官某曽祖某進&KR0113;家塾退静鄉閭¶
乾坤轉機徯后服先知之&KR0555;干戈效勇舉¶
宗成全殁之悲命也在天幸㢤有子噫忠¶
孝一門之盛事百世可知節義千古之大¶
閑九原不作聿申景命庸建上公可¶
　　　曽祖母常氏追封魏國夫人¶
<pb:KR4d0473_SBCK_037-12a>¶
盛徳之報若券取償内訓之施如玉韞璞¶
聿行尊祖之禮益知起家之難具官某曽¶
祖母常氏澹静無華儉勤有素清晨佐餕¶
奉羔韭之肥甘晚嵗謀生治蠶麻之靡密¶
積善有慶沒世不忘噫魯孝孫之詩宜告¶
成於先廟魏大名之國爰錫命於九原服¶
我鴻恩亶惟異數可¶
　　　祖英贈純徳秉義㓛臣太保儀同¶
　　　三司柱國追封魏國公諡簡懿¶
幽蘭空林抱孤芬而永閟長松古澗垂巨¶
<pb:KR4d0473_SBCK_037-12b>¶
䕃以自完明其道者不計㓛非其身者必¶
在子具官張晏祖英徳若不足樂且有儀¶
遇　真主之龍興出關而俟喜佳兒之豹¶
變潛邸以&KR0025;居官耻商𣙜之謀接物多任¶
侠之義念干戈首難彌㴱丘壟之思歸鄉¶
里自娛益廣子孫之澤考其䔍素允謂安¶
行噫于公之門少髙兹言已驗畢萬之後¶
必大今食其封爰詔後人益光前業可¶
　　　祖母劉氏追封魏國夫人¶
徳盛起家允著夫人之懿時危秉志有髙¶
<pb:KR4d0473_SBCK_037-13a>¶
列女之風盖在昔以為榮至于今而彌顯¶
具官某祖母劉氏澡身蘭服耽耳椿齡重¶
闈期冡婦之興宗一札勸孤兒之入侍忍¶
乃有濟鑄金符緘口之銘安不忘危考室¶
遜飛翬之制勗徳若是生賢可知噫徂賚¶
孝孫已極登瀛之貴逮事王母益疏分國¶
之恩幽泉有知純嘏無斁可¶
　　　資徳大夫江南諸道行御史臺中¶
　　　丞于璋贈推誠肅政㓛臣光祿大¶
　　　夫平章政事上柱國追封薊國公¶
<pb:KR4d0473_SBCK_037-13b>¶
　　　謚文簡¶
善人天地之紀徳莫有加君子&KR0022;家之基¶
沒猶不朽睠懷遺直&KR0503;錫殊封具官于璋¶
志藴忠貞運逢熙洽慶雲甘露氣和而動¶
植自冝威&KR0235;祥麟瑞應而猛摯咸伏華要¶
屢更扵中外靖共彌保其始終緇衣不渝¶
素絲彌替念在昔菁莪之彦皆先朝棫樸¶
之㓛年運既徂風猷彌逺噫劉寬長厚&KR0098;¶
宜居鼎鼐之官胡廣中庸謂當乆臺閣之¶
任事乖往古恩浹九原咨示營魂服我休¶
<pb:KR4d0473_SBCK_037-14a>¶
命可¶
　　　妻某氏追封薊國夫人¶
慎終追逺先王惇俗之盛心崇徳報㓛治¶
朝馭臣之大勸恩襃臺彦澤及閫儀具官¶
某妻某氏静淑自&KR0113;柔嘉彌謹珩璜有節¶
動常法於女箴圖史自娛身不逾於内則¶
傷㢤無子貴也&KR0025;夫脂田廣大國之封蜜¶
印慰九京之望噫瑶琴别鵠早已棄於人¶
間寳劒化龍竟相&KR0025;於泉下尚其冥漠歆¶
此寵光可¶
<pb:KR4d0473_SBCK_037-14b>¶
　　　茅山第一峰大茅君特加封東嶽¶
　　　上卿司命太元妙道沖虚聖祐真¶
　　　應真君¶
静慕玄風灼觀往事無為曰道必刻意繕¶
性而始成&KR0113;身乃真非積行累躬而莫就¶
大茅君竒操矯俗精思集虚壹徳齋心受¶
龜臺西華之秘㫖萬靈受職開金陵句曲¶
之宗壇丹光千載以如新寳氣三峰而彌¶
固發祥肇祉民到于今稱之逆雨寧風天¶
之所助順也亶惟作聖允合祐神孔蓋翠¶
<pb:KR4d0473_SBCK_037-15a>¶
旌祀莫嚴於司命瓊文蕊簡禮爰謹於秩¶
宗假兹聰明佐予平治可¶
　　　茅山第二峰二茅君特加封㝎籙¶
　　　右禁至道沖静徳祐妙應真君¶
合人心理萬物禮宜順於鬼神建皇極錫¶
庶民徵有稽於暘雨大江以東之地句曲¶
維望而尊土樂昇平嵗稱稔&KR0085;二茅君中¶
峯司命西華鍊形作牧審煩擾之非&KR0113;真¶
得恬淡之要驂鸞導&KR0025;塤箎儼奏於雲中¶
化鶴来歸城郭時看於華表朕方推仁以¶
<pb:KR4d0473_SBCK_037-15b>¶
濟衆靈宜妙物以祐民學道受之以神端¶
有宗於李耳望祀不祈其福誠慕㴱於漢¶
文嘉與函生誕敷景命可¶
　　　茅山第三峰三茅君特加封三官¶
　　　保命微妙沖慧仁祐神應真君¶
氣化為神握隂陽而執要物来能應遇水¶
旱以成㓛兹山之靈以氏為號三茅君不¶
導引而夀體素純為真密&KR0025;蒼龍承左右¶
而無間時乗白鵠侍伯仲以逺遊荷天降¶
休為民請命逍遙容與服光景以如新周¶
<pb:KR4d0473_SBCK_037-16a>¶
流常羊䝉祉福而無極肆加襃錫丕應隆¶
平埋鼎髙峰爰慕軒轅之有道獻金空谷¶
方薄光武而不為以恭厥靈同歸于治可¶
　　　吳全節特進上卿玄教大宗師¶
運開至治法簡易以合泰元教審宗傳隆¶
繼承以明正嗣用&KR0045;涣號誕聳具瞻具官¶
某孝友中乎凖繩詞華鏗乎金石居無思¶
行無慮粹然令名禮為翼知為時協于王¶
度陟降紫宸而匪&KR0520;贊襄琳館而益謙蔵¶
珠在淵雲五色而川媚納息于踵風八景¶
<pb:KR4d0473_SBCK_037-16b>¶
以星&KR0025;維　列聖嚴珪幣之薦以格天而¶
乃祖受劔印之錫而展世四十餘年之¶
帝頋卑已行權三千之徒首汝賢小心盡¶
瘁俾超華貫爰仿舊階侍清祠以表羣公¶
度玉墀而膺六命祇若具訓允為異恩噫¶
奏隂陽之和以祝釐則諸福可以畢至通¶
神明之徳以事上則庶績底於咸熙守慈¶
儉以佐無為遵希夷而贊有道式觀素履¶
庸佩綸言可¶
　　　三十七代仙姑馮淑真特封靖明¶
<pb:KR4d0473_SBCK_037-17a>¶
　　　貞素夫人¶
紹玄風而展世丕闡帝猷溥内則以疏恩¶
勉&KR0025;人爵仙姑馮氏簪纓素緒鞶&KR0868;芳儀¶
媲穀城之傳益師清浄守柏舟之操冞固¶
堅貞受祉惟㴱錫名斯侈雲龍風虎之慶¶
㑹亶謂有光舞鳳迴鸞之制書懋承無斁¶
可¶
　　　昭應宫提㸃王氏金蓮特贈淵静¶
　　　玄素真人¶
寂然不動知来去之有因湛焉長存冝死¶
<pb:KR4d0473_SBCK_037-17b>¶
生之無間辤風雲之際㑹竟穅秕於世塵¶
爰加異恩以彰殊遇昭應宫提㸃住持王¶
氏金蓮早塵椒掖晚謝蕊宫&KR0113;崇宻契於¶
九重錫賚屢承於三接浄如止水斯為至¶
道之宗脱若太虚實本重玄之體尚歆嘉¶
號庸表將来可¶
　　　長春宫提㸃常某授玄門演道大¶
　　　宗師掌教真人管領諸路道教所¶
　　　商議集賢院道教事¶
治國以無為惟宗式符要道順物乃自然¶
<pb:KR4d0473_SBCK_037-18a>¶
之理允謂至言長春宫提㸃常某槖籥重¶
玄蓍龜萬變氣超渾沌灼知天地之根運¶
際昇平黙贊隂陽之化方獨立以不改彌¶
大盈而若沖爰紹真風以彰人望噫内觀¶
形影斯泉石之素心外飭身名實朝廷之¶
異渥保兹清浄俾以闡&KR0045;可¶
　　　昭瑞宫提㸃張惟一特授全徳靖¶
　　　明弘道真人太一宫提㸃¶
神以知来至教匪存於象設人惟求舊襃¶
封首錫於龍飛念扈蹕之宣勤黙儲祥而¶
<pb:KR4d0473_SBCK_037-18b>¶
介福坤元具訓涣號&KR0045;綸昭瑞宫提㸃張¶
惟一泉石古心氷霜雅操侍晨長樂澹焉¶
若樸而妙感彰澄觀穆清廓乎不驚而衆¶
虚集惟才全者徳不競而正靖者明愈昭¶
闡道王庭葆真沖館噫有&KR0038;之母以長乆¶
爾尚謹扵祝釐立天之道曰隂陽當益思¶
扵觀復恭承嘉命助贊無為可¶
　　　廣誠靈妙演法真人江南諸路女¶
　　　冠諸宫觀都提㸃邵靈瑞特&KR0503;封¶
　　　宗師¶
<pb:KR4d0473_SBCK_037-19a>¶
二儀之生根於太極萬物之母始於有名¶
推剛柔迭用之原悟坤乾交泰之理兹焉¶
觀妙&KR0085;以表微具官邵靈瑞野鶴孤標金¶
芝内行亶麻姑之清淑允謂地靈慕南嶽¶
之沖虚聿工草聖通章帝闕𤰅問宫闈燁¶
矣龍光守大盈而自牧端然蟬蜕享上夀¶
而弗居道氣常新仙風不墜噫女偊朝徹¶
已傳宗師之篇帝堯時雍爰有化人之國¶
錫兹美號昭我鴻恩可¶
　　　沖靖靈妙凝真法師玄元萬夀宫¶
<pb:KR4d0473_SBCK_037-19b>¶
　　　提㸃盧行益&KR0670;封真人¶
道要易爲㓛必假相傳之祕名盛難與繼¶
益求自治之方矧兹女冠之慎&KR0113;爰出朕¶
綍以示勸具官盧行益沖澹若璞謹飭自¶
繩侍蕊珠之宫宣琳琅而不瀆守萼緑之¶
訓視金玉以如遺惟清浄者玄學之宗惟¶
簡素者師資之本斯焉無忝&KR0085;以有承噫¶
誦赤松中誡之經卑退爲徳考南嶽内𫝊¶
之㫖齋戒是先可¶
　　　五雷宗師沖靖先生&KR0335;用光特加¶
<pb:KR4d0473_SBCK_037-20a>¶
　　　封五雷宗師沖靖至徳昭應真人¶
天地交泰而雷出奮風霆流形而物露生¶
神行兩間因體而始有用&KR0070;合五位由柔¶
而後成剛乃知變動之機不出隂陽之妙¶
五雷宗師&KR0335;用光參合太始摩盪無垠學¶
道&KR0025;師罹厄窮而不悔救災禦患卒韜斂¶
以如遺詢諸長老之言考以輿圖之載損¶
之又損承禎之語若符生而不生介象之¶
歸非異運隆累洽道慕重玄思其人如欲¶
見之宜加綸誥告諸往而知来者益勵羽¶
<pb:KR4d0473_SBCK_037-20b>¶
流可¶
　　　通妙葆真先生髙士易如剛特加¶
　　　封通妙葆真文教真人¶
式觀&KR0113;真之徒多出好古之士伯陽柱下¶
習典禮而道成弘景山中愽載籍而書𤰅¶
髙士易如剛學通群藝妙集衆虚師清浄¶
以避堂可謂簡矣問鬼神而前席殆將近¶
之韋編之繼絶孰傳洞章之補亡猶在無¶
文不立松風恍其步虚與時偕行草露晞¶
而羽化方企崇玄之館爰思列仙之居本¶
<pb:KR4d0473_SBCK_037-21a>¶
無名而有名庸彰往古效先覺者後覺庶¶
勸將来可¶
　　　臨江路閤皁山萬夀崇真宫住持¶
　　　四十六代傳籙嗣教宗師楊伯晉¶
　　　陞加太玄崇徳翊教真人¶
性出於無始存存為成性之門道合於有¶
為生生乃得道之奥式觀載籍爰有至人¶
吐故納新以調其神齋心服形以制其炁¶
于以濟衆因兹延齡具官楊伯晉守樸丹¶
丘潛珍琳館止息以踵陋熊經鳥申之迂¶
<pb:KR4d0473_SBCK_037-21b>¶
蔵珠于淵握龍變虎騰之要開九籥之祕¶
記傳八景之玄文問年今見其復丁㑹月¶
密推其納甲天台之召司馬損&KR0070;術以理¶
身羅浮之迎軒轅徹聲色而合徳朕悉兹¶
理卿無復言聿加綍命之殊以重羽流之¶
選噫居安易之序所當明天地之根&KR0113;身¶
徳乃真宜益究坎離之用贊敷皇極懋協¶
鴻禧可¶
　　　毛穎達封真人(主祭丁/甲神)¶
道萬物之奥非虚不能以通微誠百行之¶
<pb:KR4d0473_SBCK_037-22a>¶
源惟静斯&KR0085;以制動聿求佐理爰慕希夷¶
兹得有恒之人以賛無為之化崇真宫提¶
㸃毛穎達澄心止水植節貞松禮為翼知¶
為時澹然無競巧若拙辨若訥体乎有容¶
蔵名琳館之珍飬粹玄門之望維昔¶
世祖動遵軒轅占瑶光以揬五行之精通¶
紫煙以嚴六子之用山林肅絜星斗爛眀¶
苟非其人靈弗頋矣不懈于位爾其勉之¶
庸加綸誥之隆以示真卿之貴噫乾元天¶
下治也浚明用變之㓛神物聖人則之敬¶
<pb:KR4d0473_SBCK_037-22b>¶
謹祝釐之效有嘉恬靖永保恪恭可¶
清容居士集卷第三十七¶
<pb:KR4d0473_SBCK_037-23a>¶
