# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:40.293789
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0402-047淸容居士集-卷第四十七.
<pb:KR4d0473_SBCK_047-1a>¶
清容居士集卷第四十七¶
　題跋¶
　　　題唐玉真公主六甲經¶
靈飛六甲經一卷唐開元間書當時名能¶
書者莫若李泰和徐季海然皆變習行體¶
獨鍾紹亰守鍾王舊法余嘗見愛州刺史¶
碑黄庭經無毫髮違越至開元間從貶所¶
入朝一時字畫皆出其手此卷沉著遒正¶
知非經生輩可到審定為紹亰無疑昌隆¶
公主睿宗第九女景雲元年入道改封玉¶
<pb:KR4d0473_SBCK_047-1b>¶
真因以名觀方盛夏時工役迫急羣臣諫¶
疏咸入魏知古之疏有曰陛下為公主造¶
觀將祈福祐季夏之辰興工犯禁百姓居¶
宅卒然逼迫令其轉移㓛徳何有觀地盖¶
太平公主之舊第也唐世諸主多强入道¶
以為報本㝠福否則和戎以弭國難為女¶
子者不亦難弁併識其事于後¶
　　　跋竺氏蔵舒沈二先生書¶
二先生授學鄉里時踵門而登巍科瞴仕¶
者固不一二數殊異以後衣冠淪落有不¶
<pb:KR4d0473_SBCK_047-2a>¶
忍言者獨剡源竺君嗣孫稷猶能守儒保¶
世庋蔵二先生遺墨惟謹桷伏讀沈公書¶
誨有曰兢兢自持若果能爾何用師友審¶
竺君誠能用力於是舒公誌其嵗月則曰¶
樂道其教子荐更百年敦厚愷悌之澤今¶
復未艾竺君諸孫宜力脩而善繼焉俾勿¶
墜&KR0061;桷書¶
　　　題唐臨講堂司州帖¶
臨書如九方臯相馬遺其&KR0007;黄筆意洞達¶
妙在轉摺若拘然位置不復有神韻矣唐¶
<pb:KR4d0473_SBCK_047-2b>¶
臨十七帖較閣帖多異此卷紙品墨色真¶
數百年前舊物宋世唯蘇才翁米襄陽得¶
此妙解能書者必能湥辨¶
　　　跋鄭太宰奏撰樂章¶
故事圜丘明堂孟享宿齋之夕六宫起居¶
奉表必委學士翼日復命它學士作宣荅¶
詞車駕還宫始賀慶成及錫賚亦皆學士¶
所為詞臣書詔填委盖不止是也自元祐¶
以後罷合祭儀文悉倍舊規國用不足二¶
蔡之徒悉遵王安石熈豐理財之法史官¶
<pb:KR4d0473_SBCK_047-3a>¶
書之未嘗不慨嘆也鄭皇后三為妃嬪始¶
正后位實大觀四年之十月今觀太宰鄭¶
公奏撰樂章之文在十二月實此年也鄭¶
相世居開封三開茅社雖由椒掖之貴而¶
其子孫殆有能以詩書自顯都承公興裔¶
詳習刑政今世所行大理格目實自公始¶
蟬聨官簿見於周文忠公所為墓碑四世¶
孫出示手勅足以見一時文物之美噫翩¶
翩不富之戒又何其速也延祐三年五月¶
甲子史官&KR0061;桷書¶
<pb:KR4d0473_SBCK_047-3b>¶
　　　書唐臨蘭亭(府故蔵/紹興内)¶
定武蘭亭文皇摹本所刻故毫髮無踰矩¶
至徧賜諸王羣臣則皆一時能書所臨精¶
神横逸雖抵掌相佀然猶以為優孟也余¶
所見元嘉賜本第一神龍第二蘇才翁家¶
本第三才翁本則祖神龍褚河南悞字本¶
第四馮承素本二第五禇庭誨本第六陸¶
柬之本第七㝡後復見米老所傚禇河南¶
本第八傚馮承素本第九今見此為十矣¶
十本皆臨書與定武㣲異同又皆繭紙非¶
<pb:KR4d0473_SBCK_047-4a>¶
雙鉤響榻所可作米友仁定此為模本失¶
之矣況此卷濃淡結構皆出已意每攬二¶
字落筆尤竒媚米老臨摹誑一世豈此法¶
不以授其子耶柯敬仲好法書而近世輙¶
效米老&KR0365;易者十有八九故余特叙所見¶
且以為貴耳賤目之戒¶
　　　跋齊竟陵王蕭子良書¶
(譔自書契以訪唯文字象形鳥/叙云齊永明三年正月十九日)¶
(一卷/跡總成)¶
韋續纂書體中有張芝一筆書鍾繇行狎¶
<pb:KR4d0473_SBCK_047-4b>¶
書曹喜懸針篆書杜伯度章草書此卷盖¶
五十六體之十一耳蕭子良書不傳於世¶
獨述書賦其書有力而無體此卷是唐響¶
榻粉蠟本茟力遒勁有智永舊法宗少文¶
作一環草蕭齊咸慕之子雲書政與此類¶
文皇乃湥非之何耶圭璧殘斷然猶審為¶
朝覲遺寳吾於此書亦云¶
　　　跋桺城懸隴西李夫人誌¶
顔魯公錐沙印泥法僅傳於蔵真誠懸真¶
得其遒勁魏晉隸書以扁古為工至唐虞¶
<pb:KR4d0473_SBCK_047-5a>¶
永興禇河南猶守舊法唐世碑刻作字逾¶
廣遂以長勁為能而晉法悉變矣近世能¶
書家不屑顔桺競為李北海書而隸體遂¶
絶余拙於書而善鑒未有能易余言者往¶
嵗嘗見桺公書清靜經西昇經靈寳經易¶
賦心經凢五卷當以此誌為第一¶
　　　題定武損本¶
損本定武多匱金蟬翼越紙所印字彌精¶
神不知者乃以纎瘦疑之當宣和流觴亭¶
成有旨従薛嗣昌宣索急驛以進内侍梁¶
<pb:KR4d0473_SBCK_047-5b>¶
師成暮夜亟以蟬翼三紙連覆得百餘本¶
故上本差瘦中本肥瘦得宜㝡下本與不¶
損肥本亡異雖非北紙實皆薛氏所竊本¶
也此本盖是薛氏舊本紙墨昏渝殆猶東¶
郭子綦垢&KR0102;愈甚而神益清望而就之真¶
有道之士也¶
　　　跋懐素草書四帖¶
蔵真論右軍書未若湥服後乃爲黄長睿¶
所貶殆釋氏所謂報縁員嶠寳晉之餘復¶
㳺戲唐蹟吾意後人無敢出議口當以是¶
<pb:KR4d0473_SBCK_047-6a>¶
為徴¶
　　　跋歐陽詢隅隩帖¶
評書家嘗言率更書難雙鉤盖其落筆全¶
在骨法若填補肥媚則失其體舊見唐彦¶
猷摹鄱陽帖筆意絶近此卷殆髣髴之矣¶
　　　跋聖教序¶
三蔵記舊經生多習之李西臺人品髙猶¶
不免蹈襲今觀此卷遺其&KR0007;黄非有拘窘¶
蓬萊神仙海鏡雲滅濡毫而踞龜殻非此¶
翁也耶¶
<pb:KR4d0473_SBCK_047-6b>¶
　　　跋懐素自叙¶
自叙墨蹟俱有蘇子美補字凢見數本董¶
逌進徳夀殿者為第一然子美所補皆同¶
殆不可曉善鑒定者終莫能次其後先今¶
觀員嶠所書貴耳賤目之士願加詳焉¶
　　　跋急就篇¶
索靖急就王廙所蔵僅存於衣摺是渡江¶
時已不完章法㣲茫轉摺之分少失之則¶
訛謬矣自唐以後遂不敢以是擅名觀此¶
足以驗筆塚之㓛噫誠難矣夫¶
<pb:KR4d0473_SBCK_047-7a>¶
　　　跋懐素聖母帖¶
劉綱得道四明余嘗欲㳺山中攀懸崖坐¶
石牎問超世之㫖而未得今觀此帖極偉¶
怪素為文世未之見而此帖亦世少摹刻¶
觀法書㡬三十年謏聞若是是果孤陋耶¶
　　　跋玉笥觀李後主牒¶
漢武南巡以天柱為南嶽而江西諸山言¶
神仙者皆宗之玉笥山記所言漢武良本¶
此至蕭子雲譔立館碑有曰清虚之館盖¶
其地也李重光以蕞爾小邦當開寳末年¶
<pb:KR4d0473_SBCK_047-7b>¶
兵勢寖迫奉宋正朔不暇給而猶曰御批¶
此殆終身不去帝號之誚所行文又曰準¶
教則王制也南唐之亡城䧟猶誦佛不輟¶
渡江雖㓛在曹彬而江面濶狭表裏實一¶
僧圗獻于太祖宋史特諱不言耳九華先¶
生道家者流李主得國之效觀其成敗爲¶
之憮然前史官&KR0061;桷書¶
　　　跋蔡君謨汶嶺帖¶
君謨行書蘇文忠定爲第一其所摹右軍¶
諸帖形模骨肉纖悉&KR0497;具莫敢踰軼至米¶
<pb:KR4d0473_SBCK_047-8a>¶
元章始變其法超規越矩雖有生氣而筆¶
法悉絶矣昔人嘗言程李御兵各善其用¶
學程之道猶魯男子也君謨盖深知此唐¶
人雙鉤多横搨執筆尊謹懼其妄出胸臆¶
也今觀汶嶺帖較唐文皇棗木本益足取¶
徴延祐五年六月㑹稽&KR0061;桷書¶
　　　祕閣續帖劉無言雙鉤開皇蘭亭¶
元祐間詔以秘閣舊蹟淳化所未臨摹者¶
命劉燾無言董其事為續帖十卷至建中¶
靖國畢工後大觀間蔡亰復增臨十卷去¶
<pb:KR4d0473_SBCK_047-8b>¶
無言所題命京改題通為二十卷後復有¶
孫過庭書譜今世號為太清樓帖是也開¶
皇真本後由&KR0358;場復入徳夀御府號神龍¶
蘭亭紙前後角有神龍半璽盖唐中宗時¶
所用印也理皇下嫁周漢長公主于駙馬¶
都尉楊鎮故事奠雁奏進禮物一百有二¶
十奩理皇從復古殿取神龍蘭亭為第一¶
奩以報宋社亡楊氏子不能守歸于濟南¶
張叅政斯立大徳末年復歸集賢學士李¶
某余得見之以百花蟠龍官作錦為褾首¶
<pb:KR4d0473_SBCK_047-9a>¶
前有希世蔵小璽真竒物也此卷正為無¶
言在秘閣親摹事見無言手跋向冰文簡¶
公裔孫當韓侂胄聚閲古圗畫皆出冰鑒¶
定自淳熈後圗籍考訂之富惟霅溪向氏¶
錫山尢延之諸暨王厚伯三人然字畫㝡¶
惡拙及今與僕遂成四人延祐七年二月¶
六日越&KR0061;桷記時官集賢獲覩此卷賈相¶
舊物也¶
　　　跋蘇文忠與黄師是尺牘¶
黄師是寔先浦城人其父頴州府君好謙¶
<pb:KR4d0473_SBCK_047-9b>¶
與二蘇公為同年進士師是遂與蘇公家¶
通姻譜嘗為提㸃刑獄文忠有曰白首沈¶
下吏緑衣有公言之句所謂緑衣盖指侍¶
婢朝雲言師是官職之不遷云爾師是官¶
至待制其弟宰星變上䟽論蔡京遂長流¶
海島有子子㳺脫&KR0406;以&KR0089;歐陽徹張魏公¶
義之後居四明之奉化此帖縫印曰仁儉¶
者為子㳺之子而視師是為伯祖仁儉之¶
曾孫應春以詩學教授鄉里後其子皆為¶
達官桷嘗聞長老言其家所蔵二蘇公帖¶
<pb:KR4d0473_SBCK_047-10a>¶
凢數十紙五世澤哀皆散落殆盡此帖盖¶
遭母章碩人之喪文忠所慰唁者舊亦嘗¶
見石本今獲真蹟為之湥有感焉¶
　　　跋米元章書¶
元章壯年學蕭誠書後學段季展&KR0415;後悉¶
意師褚河南其體三變晚復規模大令往¶
往行書為長御府米帖有楷書周官性不¶
耐拘檢時有塗注中原諸賢所見周官盖¶
行書也草書之變始張旭行書之變由米¶
老盖其㒹逸政相佀耳孫過庭嘗自言作¶
<pb:KR4d0473_SBCK_047-10b>¶
書無一筆大令善書者必能評其優劣也¶
　　　跋汪氏推恩誥¶
右信州汪氏孺人誥一道實夀聖齊明廣¶
慈&KR0497;徳呉太后夀七十時孝宗上夀康夀¶
殿推髙年恩所賜也紹熈五年復以八十¶
行慶夀禮未㡬孝宗崩危疑之際定立曾¶
孫母儀四朝猗歟盛哉嘗考乾淳之際國¶
境寧謐天子以孝治天下一時郡縣以年¶
髙聞于朝者視汴史惟㝡多舊制男女凢¶
年登百嵗得官封仕而父母年九十官封¶
<pb:KR4d0473_SBCK_047-11a>¶
如民百嵗而慶夀恩八十以上始得預如¶
前制差䓁焉張氏自待制時為宦族則汪¶
氏之年耆盖可知矣叅政師㸃盖施公施¶
為廣信人首相文定王公淮實桷外祖母¶
碩人之大父于時文定作相其母夫人猶¶
迎飬相府君臣廣孝扵是可見元傑沉静¶
好&KR0113;學老子道猶能寳家牒於易代之後¶
故國喬木藹然遺思桷也世為史官得無¶
書乎&KR0061;桷記¶
　　　題李龍眠雅集圗¶
<pb:KR4d0473_SBCK_047-11b>¶
龍眠舊作雅集圗在元豐間于時米元章¶
劉臣濟諸賢皆預盖宴于王晉卿都尉家¶
所作也嗣後詩禍興京師侯邸皆閉門謝¶
客都尉竟以憂死不復有雅集矣元祐更¶
政蘇文忠公爲中書舍人黄太史入史館¶
張右史晁河中爲正字秦少㳺以品秩㝡¶
下亦校黄本書籍未㡬晁以憂去又未㡬¶
趙挺之論蘇公少㳺魯直同一疏否則晁¶
亦在疏中矣噫元二之際號爲翕和黨論¶
之萌盖已兆朕良可悲也此圗盖作于元¶
<pb:KR4d0473_SBCK_047-12a>¶
祐之初龍眠在亰後預貢舉考斯時之集¶
則孰為之主歟曰此安定郡王趙徳麟之¶
集也徳麟力慕王晉卿侯鯖之盛見於題¶
詠文潛嗜飲樽罍滿几者其實也少㳺凝¶
然有思其小秦王之意乎魯直每遇家妓¶
輒書裙帶今乃題卷猶故態也東坡公精¶
神淩厲見於筆墨而待門下三客盖未嘗¶
以此易彼嘗考文章盛時各展素藴故六¶
君子别集體製各&KR0497;後宋之弊以華貫為¶
重墓中之文前歸於周文忠公樓宣獻踵¶
<pb:KR4d0473_SBCK_047-12b>¶
之至於末造劉龍學専之矣仰止英躅庸¶
書扵後¶
　　　題八馬圗後¶
龍眠嘗作明皇八馬圗此盖其雲仍也奚¶
官調牧湥得沙苑間意態畫評云人稱髙¶
名馬虧先匠余於斯圗亦云¶
　　　題雙竹圗¶
彭城遺派如俞且軒梁率庵皆有蕭灑意¶
態世人貴耳賤目正不免如米老牛即戴¶
嵩象即章得之誚此卷雙折枝煙雲&KR0228;淡¶
<pb:KR4d0473_SBCK_047-13a>¶
展閲晴齋頗有莊生去國㡬年之意¶
　　　書藝祖皇帝十節度風雲圖後¶
杯酒釋兵柄此啟運立極之基也然文盛¶
武衰亦自此始攬風雲圗痛當作慟遺民¶
&KR0061;桷書¶
　　　以辟穀圗夀張治中併識其後¶
叅預篤素張公孝伯于湖先生之從弟為¶
貳卿時有以辟穀圗為初度夀翫其詩語¶
典宻超逺非叅預公不能受未㡬入西府¶
又陪㡬政偽學之禍公實彌縫雖一手獨¶
<pb:KR4d0473_SBCK_047-13b>¶
拍國史時政至今猶可考也晚歸桃源領¶
祝釐十餘年康强夀考是生樗寮太中公¶
亦以字畫醖藉重一時年過八十作字猶¶
嫵媚本茂枝亘有自来矣桷大父嚴州於¶
太中情好湥厚每相顧語時事艱塞思欲¶
如叅預公嘉泰時不可得風雲變更此圗¶
遂為&KR0061;氏家寳思得留侯裔孫以永兩家¶
傳襲之美治中張公精神炳燿篤志文物¶
於吾家族祖正肅公有三世之舊振轡甬¶
水言語冰雪誠信金石優㳺孫讓而發不¶
<pb:KR4d0473_SBCK_047-14a>¶
可犯事不徒作超然有黄石公審勢之道¶
桷往㳺金華聽言論之緒覩兹佳辰敢以¶
叅預張公所至者為祝俛仰疇昔今百二¶
十年矣庸書所聞為公夀四明後學&KR0061;桷¶
書¶
　　　題趙希逺山水¶
前賢議大年山水平逺多朝陵往回所見¶
今觀此圗殊有泉石意態吾鄉樓宣獻公¶
嘉泰坐錮十年不作子公書問趙尚書時¶
方尹行都其猶子輩行後先不同要知此¶
<pb:KR4d0473_SBCK_047-14b>¶
畫不當以此為重近世附㑹率類此¶
　　　題家山圗¶
巖壑朱鴻臚翰墨繪事乾淳諸老咸尊許¶
之余屢見其書洛神賦飛湍圗當未易入¶
書畫家評品信知前賢㳺戲不得以藝名¶
目竹墅先生舊為江行圗登瀛圗復因思¶
陵書法充為學書韻譜使之較藝書畫二¶
愽士意其猶朱鴻臚也藝成而下韋仲將¶
閻立本懊恨莫雪則知㳺戲湥意未為害¶
道桷客錢塘獲觀家山圗於其從孫一清¶
<pb:KR4d0473_SBCK_047-15a>¶
典刑日淪雅思清集萃于牆屋之被文繡¶
宜湥寳蔵以示同志¶
　　　題赤壁圗¶
空濛寒江望斷壁如日色羈臣謫子作淒¶
然懐土語佀傷正氣余嘗讀囚山諸賦湥¶
惜其才其不遇果命歟覽此長卷益知東¶
坡翁百折不撓非景物可動為之一噱¶
　　　題模本重屏圗¶
重屏圗至汝隂王明清氏始定正坐者為¶
南唐李中主像余嘗見樓宣獻公家周文¶
<pb:KR4d0473_SBCK_047-15b>¶
矩&KR0001;畫初本前有祐陵御書樂天偶眠一¶
章噫承平盛時君臣圗治而區區慕企耆¶
年之安佚禍及於身國亡於嗣苞桑之戒¶
有自来矣此卷模搨不遺毫髪乃喬仲常¶
&KR0001;製湥得龍眠筆意而精巧過之以此辨¶
定¶
　　　書牟端明脱鞾圗黄魯直返棹圗¶
　　　贊後(當塗&KR0001;贊/子昻畫時守)¶
嘉定改元首召樓宣獻公為翰林學士承¶
㫖更十七年不復有繼而學士亦乆虚不¶
<pb:KR4d0473_SBCK_047-16a>¶
用寳慶初首用鄭忠定公時則有若洺水¶
程公相繼為學士端平則真文忠嘉熈則¶
魏文靖文忠不肎拜命文靖不兩月即入¶
政府矣淳祐特用三人曰端明李公參政¶
應公其以不能辤者呉丞相一人耳至景¶
定始踵用徐公端明牟公獨牟公至咸淳¶
初猶學士噫四十一年理宗所命内相不¶
過四五人則凢號為學士者誠難矣方陵¶
陽李先生特以史局入蜀為㕘謀首辟先¶
生以自近蒼黄出蜀李公造朝願給筆札¶
<pb:KR4d0473_SBCK_047-16b>¶
補其書先生之助為多龍翔之役丁董氣¶
燄無敢犯一麾出守惓惓憂國絶僥踰鼠¶
穴之蠧初圗見之感指摘文致之&KR0102;太史¶
之圗見之裕于子孫經術淵懿為東南師¶
表故國喬木殆於是見之矣念昔至元乙¶
酉嘗從子昻承旨公于錢塘于時年少氣¶
鋭各欲以文墨自見此圗之作實在是嵗¶
鼇頭之兆殆表於是桷也學不加進而志¶
日益懦肅容斯圗其亦有所感也夫延祐¶
四年九月&KR0061;桷書¶
<pb:KR4d0473_SBCK_047-17a>¶
　　　題楊補之梅¶
逃禪居士平生文章字畫清勁簡絜獨作¶
梅花習宫體豈宋廣平遺意邪徳夀殿湥¶
愛之嘗命作横披親御翰墨懼以是干進¶
即脱身還里士大夫自重若此可以見昔¶
時之盛¶
　　　題湯叔雅梅¶
舊見叔雅作三香圗踰二丈遺其女準奩¶
田四十畝清實清矣如太清何叔雅性慕¶
曠逹其繪事有山林枯槁之意徳夀殿乃¶
<pb:KR4d0473_SBCK_047-17b>¶
不喜之何耶遇不遇有命昔人評詩謂桺¶
塘春水真富貴語叔雅豈故為是以自况¶
然予嘗聞評畫家言竹外一枝水邉摇落¶
非叔雅不能盖棺論始定於此圗見之¶
　　　李成寒林¶
李光丞畫多入御府在民間者其子天章¶
以金帛悉購蔵故米元章作無李論此卷¶
王都尉畫帙中物余留　京師見寳繪堂¶
畫帙仙佛折枝禽畜凢三帙後入宣和太¶
上皆御題姓名復加寳璽宣和㝡重光丞¶
<pb:KR4d0473_SBCK_047-18a>¶
山水今&KR1019;潢犀軸皆舊物盖從畫冊表而¶
出之者摺文猶在而後紙略剪去至治元¶
年十一月丙子導　尊號玉冊置省中歸¶
坐南牕書¶
　　　題小坡竹石牧牛圗¶
小坡竹石綽有父風後倅定武駡賊不屈¶
以死其風節不墜光于前人矣坡翁流落¶
困苦有悔不長作多牛翁之語將買田終¶
老于陽羡而志迄不遂此圗之作無乃聆¶
庭訓以寓初意與江南䆉稏千里一色乆¶
<pb:KR4d0473_SBCK_047-18b>¶
客于亰塵莊舄故鄉之思無言而色已動¶
覽之悵然¶
　　　題李伯時馬性圗¶
(為龍眠李元中作/仁廟賜郝叅政此圗)¶
龍眠三李元中厠伯時豈淺淺哉嘗聞伯¶
時欲工馬形狀或有告者曰非入天廐不¶
可今世所傳好頭赤等圗悉天廐摹寫鳴¶
立起俛神氣洞馬腹矣後復有告者曰子¶
性非馬性入於自然寧有悔悟使真入之¶
曷有出理由是懺悔作大士像&KR0061;桷曰性¶
<pb:KR4d0473_SBCK_047-19a>¶
以理成物具理具區别有殊性之益彰惟¶
我¶
仁宗皇帝溥愽濟物一視同仁其&KR0001;以際¶
待大臣者實有差䓁其膺是賜非臣彬不¶
足以稱¶
龍御上賓先臣不接踵以逝誠有是也夫¶
嗣子升至治二年命小臣&KR0061;桷叙本末謹¶
稽首拜手為之書¶
　　　題王黄華墨竹¶
黄華老人祖襄陽筆墨至於平世不遇卒¶
<pb:KR4d0473_SBCK_047-19b>¶
至窮困流離時使之然使生元祐盛時實¶
不在米老下文丹淵用墨意在筆前觀此¶
卷豈在彭城下邪徳常評古精詣遂取其¶
評以書¶
　　　題李龍眠十六羅漢象¶
龍眠白描多用呉道子卧蠶筆若一用界¶
畫法則非真矣此卷山林嶔崟骨相巉崿¶
猶有離王舍城真態非復有江右卑弱儀¶
度神閒意定視天台靈鷲直瞬息事龍眠¶
神氣洞馬腹晚脩蓮社得無&KR0256;㑹耶¶
<pb:KR4d0473_SBCK_047-20a>¶
　　　題彦敬子昻蘭蕙梅菊畫卷¶
余嘗見彦敬子昻親作繪事生香踈影光¶
透紙墨觀者莫不斂衽二公既下世摹傳¶
益多優孟之叔敖㡬不可辨觀此生意猶¶
侍杖屨時也¶
　　　題子昻撃磬圗¶
君子聽磬聲則思死封疆之臣蒯聵父子¶
之亂於斯時也聖人得無所感柴也其来¶
由也其死事果有至於此名畫記有擊磬¶
圗不存子昻創意作此本其亦有所感也¶
<pb:KR4d0473_SBCK_047-20b>¶
夫¶
　　　題鄭有之蘇黄海棠詩卷¶
吾鄉樓楚公為令登封得嵩山之石以歸¶
自渡江来南北隔絶其孫宣獻公遂築樓¶
扁曰登封而貯石於其上京洛慨歎其記¶
文實三致意焉華陽自甲午之破衣冠南¶
来不一二數土地之宜登於王所者悉絶¶
若竒花美木往往於前賢題詠中髣象而¶
不復可覩金華鄭有之北山先生宣撫公¶
之裔孫其家有蜀棠一本猶傳以為宣撫¶
<pb:KR4d0473_SBCK_047-21a>¶
公自鎮蜀歸時手植有之復得摩圍閣所¶
刻東坡海棠詩一篇又得黄太史所草合¶
為一卷每花時舉酒展卷髙歌居然萬里¶
之勢見於眉睫其扵宣獻公之意政相佀¶
余嘗聞牛竒章聚花石之竒麗而身不及¶
享近者内翰洪公築瓊圃於第而㡬致竒¶
禍孰若宣撫公清名懿行淑於後人一花¶
之㣲猶存於百數十年之後古人有言曰¶
十年之計在木百年之計在徳今徳與木¶
俱存而無墜豈不美與謹書其事于後他¶
<pb:KR4d0473_SBCK_047-21b>¶
日訪喬木之居坐花隂之下舉觴相屬當¶
為賦其事¶
　　　書趙監酒墓記後¶
唐世宗室其初皆有封爵世逺親盡遂與¶
異姓之臣雜而仕宦至或流落民間故作¶
史者湥為之歎惜然而石堤谷之&KR0228;則又¶
有甚可歎息焉者也宋太祖懲前代之失¶
諸降王子孫皆得登仕版而柴氏錢氏復¶
與為婚姻號為㝡盛至於靖康大變流離¶
南來皆得奉國牒以見于宗廟絶猜疑之¶
<pb:KR4d0473_SBCK_047-22a>¶
嫌於此可見余嘗自紹興以来考其世系¶
彬彬秀出亡慮數十人至若魏王諸孫雖¶
其族属號為疏逺卓然可傳者詞華則徳¶
莊仲白清謹則徳老父子抑有以知祖宗¶
垂裕之盛乙未秋趙君開叔出其皇祖監¶
酒君之銘謂余曰此相國程公之所作也¶
監酒君於魏王為九世孫而文昌公之從¶
子也文昌師性命之説於慈湖先生為時¶
儒宗曩先人官廣陵時詔以家世舊聞甚¶
習暨歸餘姚故居毎拜髙曾墓下讀諸老¶
<pb:KR4d0473_SBCK_047-22b>¶
所述先徳夙夜畏懼不能承嗣丙子奔播¶
善和故書與墓碑俱燬為庶為奴不敢自¶
恨獨欲求程公之銘不可得也惕然於心¶
㡬二十年今復獲于四明之族黨誠不勝¶
慰喜其為我記其事余曰世之畏禍者多¶
矣變姓之張禄别族之輔氏盖思以自全¶
也今君之喜非昔之喜也君方以易推䇿¶
隱市以自活易之道非止於是其憂患之¶
湥者也飬其支離以盡其天年斯足以不¶
辱其先矣餘不足為道姑書其事而歸之¶
<pb:KR4d0473_SBCK_047-23a>¶
　　　書進脩堂往還尺牘¶
始　曾大父越公從正獻公時通判少卿¶
方總角誦書正肅公方入小學于時諸生¶
從正獻公凢數百人公教不及諸子母夫¶
人戴氏手模顔魯公大字以教諸孫宗盟¶
之好實夫人啟其議故越公少年作字亦¶
習此體後　伯祖通判　大父嚴州尢相¶
與模學進脩堂書體兩家敦叙情誼於書¶
牘猶可見也嘉定癸酉嵗正獻公自九江¶
召歸郎省　越公亦自桐廬入為奉常属¶
<pb:KR4d0473_SBCK_047-23b>¶
官後正獻公為待從而　越公復入著庭¶
同朝凢六年後三年正獻公奉祠歸里¶
越公以列卿尹臨安公作詩十章相寄奬¶
勵尤湥而其首章有曰少年妙譽已超然¶
不肎随羣茍目前盖猶言昔時遲赴禮部¶
相從事也暨正獻公薨　越公挽章有曰¶
燕堂聨族子講席後諸生盖言合譜時事¶
也自正獻公而下書牘無慮數百皆蔵二¶
父房往嵗從兄子禮舉此卷以授己丑之¶
災凢先世舊物一夕而燼獨此以蔵于故¶
<pb:KR4d0473_SBCK_047-24a>¶
山獲全追念二祖宗盟之始今己百二十¶
年舊聞零落懼不復記憶因書識于後俾¶
後之子孫得以有考云甲午&KR0010;良月曾孫¶
桷謹識¶
　　　書馮將軍翠峰詩後¶
金煬渡江世人咸稱采石㓛為䧺偉而不¶
知煬之首謀以海道進兵為第一向非膠¶
西用竒決勝則長驅海陵江左殆未可保¶
始余閲李伯微甫繫年書湥疑紀采石之¶
事為多膠西之事為略間閲傳記則知前¶
<pb:KR4d0473_SBCK_047-24b>¶
輩已議雍公之張大而伯微甫雜記亦書¶
雍公經理闗狭之不遂盖未嘗不置疑於¶
其間也膠西之戰李寳㓛誠不得冺若馮¶
將軍事獨不得見於史為可恨惟趙氏遺¶
史所記號為詳悉而所謂當時卓然奇㓛¶
皆歸於李寳之偏將曺洋乃於馮將軍湥¶
有異論且謂獨請海艘借勇以避虜棄陣¶
却走於凱旋之先余嘗反復其事有知其¶
不然者夫軍法莫嚴於背兵李寳非能假¶
馮將軍者也其㨗也實寳命曺洋詣闕以¶
<pb:KR4d0473_SBCK_047-25a>¶
奏洋安得不揜美以自稱方是時猶概受¶
其賞將軍之不卻走也明矣所傳聞異辭¶
聖人猶疑之遺史重妄之罪湥矣微正獻¶
公直筆以行遺事則將軍之㓛不止於冺¶
焉而已也桷　曾大父樞宻越公尹行都¶
時築射圃曰旬閲下教出將軍射法以試¶
士伍白首軍校猶能誦將軍射譜　樞宻¶
公訓閲之勤山陽弄兵公以不發兵坐視¶
責時宰由是去國于時領兵殿巖者㡬欲¶
承受風㫖襲夏震遺志以報私恩每思將¶
<pb:KR4d0473_SBCK_047-25b>¶
軍之忠烈有不待子孫而後傳也今觀翠¶
峰題詠諸老贊述滿卷獨正肅公書尾之¶
語猶不滿於紹㝎之事噫其亦有望於後¶
者與彭叟成紀之正裔今為范氏後馮范¶
之譜猶臨卭髙魏之譜也昔陶商翁劉景¶
文以邊將有能詩名將軍翰墨之美誠不¶
愧古昔彭叟以詩書迪紹前人光其當不¶
止此敢辨遺史之妄以補家乗復以勵彭¶
叟云丁酉歲正月辛未越國&KR0061;桷書¶
　　　書史文靖為西山先生薦黄參軍¶
<pb:KR4d0473_SBCK_047-26a>¶
　　　家問¶
嘗讀西山先生通文靖公啟有曰四紀奉¶
常之第三州刺史之符華塗咸擬於直登¶
雅操獨安於平進又曰青原彭蠡善政有¶
百年之思太白東湖勝賞窮四時之樂味¶
繹詞㫖盖不以恭奕為可貴也紹定元二¶
先生去國文靖亦歸老里第今觀薦士之¶
急遂因父以致其子而文靖諄諄訓諭尤¶
以先生為重絶干撓之嫌於斯可見桷聞¶
諸老言永國為相時欲迎公政府就養不¶
<pb:KR4d0473_SBCK_047-26b>¶
一嵗而返方永國之入相也公獨言叅預¶
應公宜為文字官應時以議端平兵事謫¶
歸里未㡬果得召命將入國門劉濮二豎¶
相繼論去公聞之歎恨數日噫父子至親¶
宜無所嫌避在隆興時若張紫㣲之總得¶
近世之江文忠誠有不可處若文靖父子¶
誠無可議一時廷紳不免有趙括之譏慨¶
貴盛之不常愍天運之日圮三復遺墨肅¶
襟以嘻是嵗五月乙亥年家孫&KR0061;桷謹書¶
于其曾孫益伯題識之後¶
<pb:KR4d0473_SBCK_047-27a>¶
　　　書張仲實家譜後¶
古者别姓收族莫嚴於祖廟自宗法不行¶
各尊其禰不待數世而視為絶族盖譜諜¶
不脩廟制不立迄無所蔵附故耳唐世廟¶
院之法猶有遺意至宋令甲非君賜不得¶
立由是公卿大臣各懐安茍且視以為難¶
事自渡江来承賜者亡㡬其所立廟率燬¶
於火或撤去不復立而獨張忠烈王故廟¶
易代猶無恙方承平時張氏族號㝡盛散¶
處都邑其房院稱號各以數目為别嵗時¶
<pb:KR4d0473_SBCK_047-27b>¶
烝嘗男女長㓜悉列廟下而復擇宗子以¶
主祀傳于今其法盖未墜也昔摯虞以漢¶
亡之後譜傳之失子孫不能言其先祖推¶
其本始作族姓昭穆夫當流亂之餘理固¶
若是而先儒以為厚風俗之道亦莫若明¶
於譜系今仲實因故廟之舊合七世之譜¶
傍行邪上如指諸掌慨今思古將襲徳踵¶
媺使夫来者之有以自振而其可傳者非¶
止於章綬赫奕而已夫尋丈之木其旁達¶
拳曲者莫病于本也阿閣之鳯翺翔振迅¶
<pb:KR4d0473_SBCK_047-28a>¶
者無害於徳也惟其有之者斯佀之也書¶
曰紹聞衣徳言又曰迪惟前人光仲實其¶
朂之矣&KR0061;桷識¶
清容居士集卷第四十七¶
<pb:KR4d0473_SBCK_047-28b>¶
<pb:KR4d0473_SBCK_047-28b>¶
