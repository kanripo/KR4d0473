# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:39.684347
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0402-036淸容居士集-卷第三十六.
<pb:KR4d0473_SBCK_036-1a>¶
清容居士集卷第三十六¶
　外制¶
　　　翰林學士承&KR0562;榮祿大夫知制誥¶
　　　兼&KR0113;國史遥授平章政事閻復贈¶
　　　光祿大夫大司徒上柱國追封永¶
　　　國公諡文康¶
聲音與政通辭莫先於風雅易簡而理得¶
治實效於乾坤維昔¶
先皇歴選羣彦一道徳以垂統嚴誥命以¶
興文奉璋孔峩執簡有度攷諸遺老號稱¶
<pb:KR4d0473_SBCK_036-1b>¶
名臣具官某學博而智周材新而意古山¶
立陽休之儀表望重縉紳日光玉絜之詞¶
華才工黼黻進揆臣而堅&KR0038;是避政柄以¶
守儒榮畫&KR0562;尚方宻勿深符於上意澄清¶
外服咨諏慎考於民風人物蓍龜典章衡¶
石遽告休而還里終辤徴以養年脱屣如¶
歸逝川滋逺噫徳輿制詔早已𩔖於人間¶
居易詩文今果傳於身後載加褒恤式克¶
欽承可¶
　　　妻李氏贈永國夫人¶
<pb:KR4d0473_SBCK_036-2a>¶
魯侯燕喜之歌褒其令美敬仲皇飛之卜¶
後將蕃昌事不偶然理難固必具官某妻¶
某氏韞玉養徳佩蘭&KR0670;芳規矩不出於㕔¶
屏律吕永諧於琴瑟守大家之戒静慎而¶
禮法自防誦季女之詩恪恭而祭祀有度¶
命之不㳤報也宜豐噫茅土並封亦既慰¶
文儒之願玄堂同穴尚欽承人世之榮可¶
　　翰林學士承&KR0562;榮禄大夫知制誥兼¶
　　&KR0113;&KR0038;史劉賡贈三代¶
　　　曽祖深贈昭文館大學士資徳大¶
<pb:KR4d0473_SBCK_036-2b>¶
　　　夫追封邢國公謚康穆加上護軍¶
㤗山之雲起膚寸而成雨黄鍾之律累銖¶
&KR0112;以立均徳胚胎於前人凙膏沭于後嗣¶
具官某曽祖某持身圭璧䔍學巾箱清白¶
儒科曩共誇於鄉黨丹青帝制今復見於¶
階庭念昔干戈攘擾之艱唯汝詩書種殖¶
之懿既開公社載廣王勲噫天勝人人勝¶
天事果成於昭代子有孫孫有子慶永萃¶
於一門増秩便藩䟽恩㝠漠可¶
　　　祖肅中書左三部尚書商議中書¶
<pb:KR4d0473_SBCK_036-3a>¶
　　　省事致仕贈推忠賛治㓛臣金紫¶
　　　光禄大夫大司徒追封邢&KR0038;公謚¶
　　　文獻加贈上柱&KR0038;¶
乾坤清夷真主昇而四海一風雲際㑹英¶
傑出而庶績凝䔍生股肱之臣能緫喉舌¶
之職亶惟熙運爰立鴻勲具官某祖某學¶
博而通方才長而守正讀易悟損益之理¶
觀文叅忠質之宜中&KR0010;投閒卒起裴度扵¶
既老平居緩獄審知㝎&KR0038;之將興廟堂咨¶
&KR0038;是扵蓍龜朝野係民瞻扵柱石家聲&KR0098;¶
<pb:KR4d0473_SBCK_036-3b>¶
佀子承曵履之榮書種有傳孫擅掌綸之¶
美用永厥世以等其㓛噫四世三公亦既¶
推赫奕之懿一門萬石尚毋忘孝謹之思¶
可¶
　　　祖母鄭氏贈邢國夫人¶
王臣外勞動資&KR0022;媛冢婦中饋訓立閫儀¶
具官某祖母某氏佐餕靖共持家澹素縑¶
緗整比齊&KR0109;拱立於北堂錡釡絜蠲歛袵¶
儼趨於南澗子先仕顯孫復文榮噫沃壤¶
再疏&KR0085;示龍光之赫奕芳猷未逺尚瞻象¶
<pb:KR4d0473_SBCK_036-4a>¶
服之委蛇爰詔後人式共爾位可¶
　　　父慤中奉大夫䕶軍彭城郡公加¶
　　　榮禄大夫大司徒柱國封邢國公¶
帝堯雍熙擊壤之民皷腹漢文寛厚扶杖¶
之叟厖眉念累聖之仁恩俾遺老之夀俊¶
具官某父某脫棄軒冕徜徉里閭誦讀詩¶
書&KR0684;矣師承之舊陟降籩豆僾然孺慕之¶
思壮年幹蠱以&KR0073;如晚節撝謙而㤗㝎言¶
追古徃耄及意新種樹養生黙合三槐之¶
故事巾車訪俗有符五栁之曠懷亨嘉真¶
<pb:KR4d0473_SBCK_036-4b>¶
磻水之師朝著仰商山之皓兒年希有世¶
號少儔噫周公拜前益慎威儀之則韓侯¶
受命毋忘傴僂之恭可¶
　　　母彭城郡太夫人李氏追封邢國¶
　　　夫人¶
貴子而不及親施仁宜厚&KR0045;名以之為孝¶
報徳是先禮有追崇恩推錫賚具官某母¶
身同隠遯性一柔嘉蘋藻恪共於春秋絲¶
麻力勤於夙夜執䘮慟絶竟三日而始蘇¶
佐餕懽違遽中年而長徃是生賢嗣爰顯¶
<pb:KR4d0473_SBCK_036-5a>¶
清朝噫翠輅魚軒亦既極小君之寵蜜章¶
鸞誥尚再疏下泉之思可¶
　　　妻冀氏彭城郡夫人追贈邢國夫¶
　　　人¶
月圓而魄虧理&KR0137;可詰劒成而神化物莫¶
能推念兹偕老之盟言詎意中道而淪世¶
具官某妻秉芳蘭&KR0649;佩矩珩璜奉舅姑以¶
無違䖏娣姒而彌度年之不㳤生也有涯¶
噫鄉國大&KR0022;追錫永光於窀穸泉臺佳氣¶
周流宜見於焄蒿可¶
<pb:KR4d0473_SBCK_036-5b>¶
　　　妻廖氏封邢國夫人¶
相夫之道静㳤是師承祀之儀絜蠲惟謹¶
故貴得以&KR0025;其爵而教必先&KR0113;其身具官¶
某妻執禮奉盈守徳珮玉事舅嚴雞鳴之¶
問逮下審桃夭之宜噫小君實諸侯之妻¶
惟謙抑可以長保鉅鹿乃邢子之國惟儉¶
素　&KR0085;以久安毋替戒詞以底終&KR0123;可¶
　　集賢侍讀學士中奉大夫李倜贈祖¶
　　父二代¶
　　　祖懋河東宣撫檢察使贈嘉議大¶
<pb:KR4d0473_SBCK_036-6a>¶
　　　夫吏部尚書上輕車都尉追封兾¶
　　　寧郡侯諡文恵¶
乾坤轉旋臣擇君而審事風塵膠轕民徯¶
后以求生匪資談辯之折衝曷得&KR0025;容而¶
完聚昔有俊士聞于當年具官某祖懋沈¶
鷙决機秋毫析理不背時而棄利魯連感¶
燕將之風能因危以為㓛陳康歸蕭王之¶
智按堵復鄉閭之舊開田廣井邑之繁全¶
逃民山寺之中沒猶有祀憐故帥孤城之¶
守許以自新謂宜膴仕之軒飛廼獨急流¶
<pb:KR4d0473_SBCK_036-6b>¶
而髙避菟裘嘯傲合難兄難弟之懽犢車¶
雍容追某水某丘之勝才不大用徳遺後¶
人噫維此兾方存憂深思逺之&KR0562;嗟爾孫¶
子䔍尊祖貴始之誠賜履舊&KR0022;克昌胤嗣¶
可¶
　　　祖母張氏贈兾寧郡夫人¶
婦人内訓愈久則事莫可稽¶
聖朝鴻恩雖逺而凙益加厚錫𩔖者教民¶
之本顯親者繼志之基具官某祖母張氏¶
語簡以嚴心静而正歛容佀玉家庭服其¶
<pb:KR4d0473_SBCK_036-7a>¶
母儀飣坐如山郷閭師其懿德益昌爾後¶
克厎于成噫貽厥子孫不&KR0018;窀穸之願烝¶
畀祖妣爰䟽湯沭之封營魂有知寵光無¶
斁可¶
　　　祖母某氏贈兾寧郡夫人¶
孝治天下教必本扵興仁恵及萬方禮莫¶
嚴扵尊祖爰念瀛洲之彦庸推下泉之恩¶
具官某祖母某氏韞玉無瑕服蘭有度采¶
藻行潦雝雝承祀之顔殷靁南山黽黽勸¶
夫之義生子&KR0098;才而不㳤傳孫濟美而始¶
<pb:KR4d0473_SBCK_036-7b>¶
昌噫一門同封聿廣聖朝之凙三晉故壤¶
足為里社之榮垂世彌光終古奚憾可¶
　　　父昱成都路防城軍民緫管贈集¶
　　　賢侍講學士追封冀寧郡公¶
古澗長松宜棟梁而弗施於太室韞匵美¶
玉器瑚璉而莫致於合宫維　先朝宣力¶
之臣皆一時成徳之彦才不䆒用沒猶可¶
稱具官某父昱沈思而好文敏斷而濟事¶
地生天施知民悦以阜通城髙池深審人¶
和以環守蜀為望郡職號劇曹足食&KR0085;兵¶
<pb:KR4d0473_SBCK_036-8a>¶
流馬相迎於道上為物為變飛鳧疑度於¶
雲中天不以年子由之貴噫三牲之養榮¶
親弗逮於膝前兩谷之間錫土有光於身¶
後式嚴嘉命爰慰九泉可¶
　　　母仇氏贈兾寧郡夫人¶
曽參風木之悲深嗟于身後孟宗冬筍之¶
養得遂於生前事為至難道無全美具官¶
某母仇氏遵行儉素服習勤勞不見其夫¶
之榮舜華隕露猶幸有子之佀蘭茁承春¶
肆衍褒嘉同疏追錫噫金葩錦橐益増𤣥¶
<pb:KR4d0473_SBCK_036-8b>¶
宅之光丹轂文軒允過板輿之樂清朝展¶
慶故里聚觀可¶
　　　母韓氏贈冀寧郡夫人¶
孟軻五鼎之饋禮非有踰子路三釡之悲¶
情何可既仕獲通貴者常有禄不逮養者¶
何多具官某母韓氏家法儉勤母儀慈恵¶
化治絲枲生兒承膴仕之傳恪共蘋蘩奉¶
祀守&KR0123;蠲之度鬛封已拱口澤猶存肆推¶
錫類之仁誕布昭天之渥噫黄河一曲千¶
里兹實故鄉白雲孤飛太行有光前躅烝¶
<pb:KR4d0473_SBCK_036-9a>¶
嘗不墜褒寵如新可¶
　　　妻許氏封冀寧郡夫人¶
君子偕老之宜國風所詠家人中饋之&KR0123;¶
易象攸存作則閫儀来嬪瀛彦具官某妻¶
許氏有諧琴瑟相夫之道無違不出㕔屏¶
教子之心彌切維静以正既樂且康噫蟋¶
蟀唐都合儉禮而民始化采蘋南澗循法¶
度而祀廼修遵錫舊封祗承景命可¶
　　　集賢大學士榮禄大夫致仕李謙¶
　　　贈光禄大夫柱國追封魯國公謚¶
<pb:KR4d0473_SBCK_036-9b>¶
　　　文正¶
祚衍皇圖¶
上聖聿開其正統教興文治鴻儒允際於¶
清朝四時周而寒暑成八音宣而律吕比¶
道關運數天䔍忠純具官某藻思夙新蜚¶
聲壯著處身閭里蔚然黄流之在中䇿名¶
搢紳燁矣錦衣之尚絅早賛青宫之善迄¶
編金匱之書疏傳十事之簡嚴志遂四休¶
之安佚碑板華夏辭累貫珠詩篇林泉語¶
深挾纊故老倚之為衡石諸生仰之如蓍¶
<pb:KR4d0473_SBCK_036-10a>¶
龜大帶幅巾儼君實之在洛秀眉明目侔¶
康成之居鄉既得夀以保終宜易名而廣¶
譽土荒東魯爵列上公噫孔門設科先德¶
行而後文學漢廷&KR0145;士首孝弟而次賢良¶
舉世實難唯卿無愧可¶
　　　妻孫氏追封魯國夫人¶
夷攷儒學之彦允資賢㳤之妻&KR0025;游外方¶
米帛不干其念慮敦叙同姓籩豆式謹其¶
威儀古有其人今見于汝具官某妻某氏¶
温恭秉度禮制飭躬相敬如賔皓首不墮¶
<pb:KR4d0473_SBCK_036-10b>¶
其繩墨有嚴教子青燈猶課以詩書惟小¶
君之封用加矧大賢之忠宜錄爰伸並命¶
以慰九原噫起家而居有之惜未配夫宗¶
之貴告徃而知来者庶永為婦徳之規於¶
昭營魂裒對天寵可¶
　　禮部尚書中奉大夫元明善贈二代¶
　　　祖海贈嘉議大夫秘書監太卿上¶
　　　輕車都尉追封清河郡侯諡貞恵¶
青桐孫枝之良雲和所植紫芝靈根之秀¶
商山是宜隱顯之用有時報施之效不忒¶
<pb:KR4d0473_SBCK_036-11a>¶
具官某祖某養真巖壑䇿名里閭試吏緩¶
刑卒應髙門之語抱孫竒骨可勝執硯之¶
悲器卓犖以不羣量汪洋而莫測李翺之¶
傳皇祖文已四馳王通之述府君事關百¶
丗禮嚴教孝爵侈勸忠噫東壁圖書爾尚¶
詔後人之佀故郷湯沭益毋忘昭代之㤙¶
可¶
　　　祖母髙氏追封清河郡夫人¶
珠蔵九淵神光燭而愈閟蘭生空谷幽香¶
耿而自持通塞維時存殁奚憾具官某祖¶
<pb:KR4d0473_SBCK_036-11b>¶
母髙氏慶源演迤㳤則和平種桑而望繭¶
絲亦云勞止樹桐而中琴瑟夫豈偶然錫¶
類者治世之湛恩尊祖者孝孫之美志噫¶
爵書故里永為枌社之榮稱曰小君益表¶
松阡之觀可¶
　　　父貢奉議大夫驍騎尉大名縣子¶
　　　贈中奉大夫吏部尚書護軍追封¶
　　　清河郡公諡孝靖¶
種徳如藝木必閲世而始昌保身若奉盈¶
惟持善者無愧窮達有命幽明不渝具官¶
<pb:KR4d0473_SBCK_036-12a>¶
某父某孝友䔍躬質直守道簞食卒安於¶
簿領籯金始羨於縑緗不假以年益豐其¶
報孝能繼志鬱成南陽之阡文以顯親行¶
擬瀧岡之表肆加錫爵復舉易名噫丹詔¶
䟽恩天官實古之冢宰蜜章分土甘陵維¶
爾之舊&KR0022;尚其營魂歆此殊命可¶
　　　母弭氏大名縣太君贈清河郡夫¶
　　　人¶
孟軻大儒深藉斷機之訓仲由至孝每懷¶
列鼎之悲審閫範之可遵愍堂封之彌逺¶
<pb:KR4d0473_SBCK_036-12b>¶
具官某母弭氏孝慈有度㳤慎無違禮行¶
於家蘋蘩循沼沚之素教施於子斧藻為¶
朝廷之光已錫鴻恩爰加再命噫九原可¶
作鸞書啟鄉郡之尊八座並榮象服稱小¶
君之號可¶
　　　妻李氏大名縣君封清河郡夫人¶
鵲巢起家之因實原勤儉燕喜受祉之美¶
斯為樂康報之厚者始必勞持之素者終¶
不&KR0520;具官某妻李氏習熟女史幽閑内儀¶
儼服笄珈執沖謙而彌下恪恭籩豆盡蠲¶
<pb:KR4d0473_SBCK_036-13a>¶
絜以無踰百祿是遒再命而傴噫相其君¶
子益知典禮之寅稱曰夫人毋忘主饋之¶
訓可¶
　　　光祿大夫湖廣等䖏行中書省左¶
　　　丞相阿力海涯追封太師郡王¶
四懸設樂必假鏞鐘之洪音八柱承天斯¶
合明堂之巨構乾坤啟運川嶽降靈是生¶
非常之偉人以佐統一之真主沒且不朽¶
徳猶可稱具官某勇略致身英姿盖世羊¶
祜平吴之䇿誰復先之楊素渡江而来何¶
<pb:KR4d0473_SBCK_036-13b>¶
其神也據荆州以為之根本擣長沙以披¶
其腹心兵勢建瓴皇威震電¶
先皇帝知人而善任㝎㓛以行封倬彼雲¶
漢之章廷無儔匹享有金石之奏位班侯¶
王兼將相之重權契君臣之嘉㑹令肅風¶
生於細栁政成人&KR0204;其甘棠念耆㝎爾㓛¶
實有資於賛助而大賚於廟必申錫以褒¶
崇彌深撫髀之思莫遂圖形之想白雲已¶
徃青史如新噫齊岱為鍔石城為鋒朕已¶
悉皇王之大武黄河如帶㤗山如礪卿允¶
<pb:KR4d0473_SBCK_036-14a>¶
為&KR0022;國之元勲詔爾後人無替先徳可¶
　　　妻某氏贈國夫人¶
鵲巢起家因以為召南之首殷靁勸義足¶
以成大夫之行矧江漢之舊&KR0022;昭柱石之¶
偉績必資内助以佐髙賢具官某妻某氏¶
澹泊無華静專有守良玉在匵&KR0670;中美以¶
善蔵幽蘭生林愛國香而自閟禀北庭之¶
渾厚婉南澗之恪共方考禮以報㓛爰推¶
恩而錫類噫西平有子足彰閫範之光魯¶
侯令妻宜受&KR0038;封之侈是惟崇徳尚克歆¶
<pb:KR4d0473_SBCK_036-14b>¶
榮可¶
　　　太尉平章政事某特授太子太傅¶
朝廷大䇿慶莫盛於建儲社稷重臣禮尤¶
嚴於敬故㓛叅羽翼政倚股肱具官某秉¶
志精忠宣猷惇實黄閣調元之始允属謀¶
謨青宫選士之初必先徳義惟左右前後¶
之人正斯君臣父子之道彰噫日重輪月¶
重光宜益資於輔導書同文車同&KR0100;期咸¶
厎於昇平徃堅乃心祗若予訓可¶
　　　遥授平章政事某特封秦國公¶
<pb:KR4d0473_SBCK_036-15a>¶
亶惟龍飛之初考圖數貢爰䔍鷹揚之舊¶
崇徳報功出命告廷分封啟宇具官某蚤¶
乗熙運躬受真才絶北威名允著長城之¶
助居中韜略密宣前箸之籌肆予纂承委¶
以輔弼噫干戈弓矢于以昭武㓛山川土¶
田斯以彰異渥祗服明命益殫嘉猷可¶
　　中書左丞某封贈三代¶
　　　曽祖某贈資善大夫中書右丞追¶
　　　封髙昌郡公諡康懿¶
粤昔髙昌肇&KR0022;蔵經史以崇儒師立校官¶
<pb:KR4d0473_SBCK_036-15b>¶
以訓子弟所&KR0025;来久矣故其聰明才知通¶
於聲音文字之學代不乏人具官某曽祖¶
某誦詩讀書漸仁摩誼得於鄉里之素若¶
雲在淵勃然以升蓄極而通至曽玄而始¶
見疏封舊寓以報流澤之無窮尚其享㢤¶
可¶
　　　曽祖母追封髙昌郡夫人¶
諸侯之制立廟以五親服未盡是猶有待¶
於後也今爾曽孫某勤勞王家錫之山川¶
土田而汝與封推其自則由玄孫啓之先¶
<pb:KR4d0473_SBCK_036-16a>¶
王之&KR0562;逺矣具宫某曽祖母某蓄德不耀¶
保躬益貞敷佑後人輔弼不&KR0520;曽孫之慶¶
至于五丗其昌矣今&KR0025;夫爵尚承朕恩可¶
　　　祖某贈榮祿大夫平章政事追封¶
　　　齊&KR0038;公謚荘靖¶
赫赫在上永遵繩武之思子子為孫爰述¶
尊祖之義發揚潜德追錫愍章具官某祖¶
某明珠媚淵良玉韞匵言寡尤行寡悔祿¶
不願干旋中矩折中規動無踰則養真於¶
攘擾之際味道於冲漠之初本碩枝繁源¶
<pb:KR4d0473_SBCK_036-16b>¶
深流逺噫稽尚父之返葬咸謂分封仰周¶
公之拜前允宜㳤後載嘉正直庸受寵綏¶
可¶
　　　祖母追封齊國夫人¶
蘭長空林羞當户以自獻珠生巨海懼媚¶
川而深蔵矧為隱約之時曷表殊絶之行¶
婦德永閟孫賢可推具官某祖母某孝敬¶
行於家門肅雝傳於閭里念昔日艱難之¶
際為善是持至歴年磅礴之多興宗有驗¶
恩分沭邑賚廣脂田噫綺繡冰紈莫慰生¶
<pb:KR4d0473_SBCK_036-17a>¶
前之願文軒象服足爲身後之榮可¶
　　　父某贈銀青榮祿大夫大司徒追¶
　　　封齊國公諡恭恵¶
大明麗天羣隂伏于蔀室寸雲出岫甘澍¶
徧于寰區崇徳報功之典存繼世象賢之¶
制著惟勲是錄于禰有光具官某父某潜¶
珍養名砥節礪行王明受福井渫不食非¶
所憂父教爲忠籝金之蔵奚足羨事久斯¶
㝎時至乃亨念爾嗣之𢎞文生聞孫而佐¶
治蟬聨朝著磬折里閭維積善之粹精宜¶
<pb:KR4d0473_SBCK_036-17b>¶
流澤之溥博詢于集議庸爾展恩噫泱泱¶
大風知紹封而益茂謙謙終&KR0123;詔承徳以¶
靡虧可¶
　　　母追封齊國夫人¶
積行累功允頼夫人之配承先共祭載歌¶
季女之賢剛柔之道有恒倫紀之位斯㝎¶
具官某母某氏持守貞白衣被絜清子又¶
生孫莫計堆床之笏善必有慶久髙容駟¶
之門議勲以褒藎臣錫命而及賢配亶惟¶
異數足稱營魂噫三服齊官是在昔女工¶
<pb:KR4d0473_SBCK_036-18a>¶
之訓五鼎廟食亦庶㡬孝祀之芬旌寵有¶
光歆承無斁可¶
　　　榮祿大夫宣政院使領延慶使某¶
　　　贈推誠佐理功臣太師開府儀同¶
　　　三司上柱國追封齊國公諡文忠¶
式觀景運灼考藎臣際乾坤清夷之時承¶
風雲亨嘉之㑹精忠儼在褒恤庸加具官¶
某慎慤而行方沈潛而量厚踐揚禁近官¶
一品以益謙陟降邃嚴閲五朝而彌著恕¶
能及物㢘以律身經文譯潤之功深開宗¶
<pb:KR4d0473_SBCK_036-18b>¶
明義詩書服習之訓久教子象賢維時輔¶
臣佐我初政塤箎雅奏圭璋令儀盖徳厚¶
者世必昌勲著者爵宜峻誕開公府庸正¶
師垣儼精爽以如生合神明而無愧噫保¶
兹青社斯為胙土之崇封以紫泥益見蜜¶
章之重體兹申錫期爾永承可¶
　　　妻封齊國太夫人¶
馭爵疇功錄先臣之大節疏恩並命成賢¶
嫓之芳猷徃莫追尋生宜悦豫具官某妻¶
某秉心淵静制行霜嚴悃愊無華佐餕唯¶
<pb:KR4d0473_SBCK_036-19a>¶
精於五飯温恭有恪執容儼稱於六珈是¶
生絲綸之英復得鹽梅之佐入室每諮於¶
慈訓揚庭爰著其母儀噫誦齊風雞鳴之¶
詩則貞女宜封於東土歌魯侯燕喜之頌¶
則夀母益介於長年裒對殊恩恭承令祉¶
可¶
　　　資徳大夫同知宣政院事某贈存¶
　　　誠秉徳功臣太傅開府儀同三司¶
　　　上柱國追封齊國公諡忠穆¶
帝室興隆君臣交孚而同徳王庭肅穆弟¶
<pb:KR4d0473_SBCK_036-19b>¶
兄相繼以共為&KR1300;若昔之&KR0045;休越今兹而¶
錫命輿言是採䘏典有加具官某植節秋¶
霜持評水鏡侍元戎於漢上屢奏凱功奉¶
大帝於禁中益參聖諦凛有不可犯之色¶
充然無自滿之心阿閣鳳凰虞廷屈軼績¶
既昭於簡𠕋望宜冠於巖廊噫舉賢上功¶
爾猶存太公之生氣慎終追逺卿勿忘人¶
主之殊恩尚其㝠魂享此休寵可¶
　　　妻追封齊國夫人¶
王言惟作命揚于庭者為報功内訓不出¶
<pb:KR4d0473_SBCK_036-20a>¶
門宜其家者為合徳有嘉賢嫓宜盡褒封¶
具官某妻某秉徳芝蘭奉身玉雪逺行江¶
漢之&KR1022;勸義不違深居房闥之中服勤無¶
斁考圖㝎地錫命縯綸噫取妻必齊盖有¶
資於大國&KR0025;夫之爵今已謂之小君昭于¶
幽扄歆我異渥可¶
　　監察御史沙某封贈祖父母¶
　　　祖某嘉議大夫行工部事專一修¶
　　　築宫城勾當今贈　㓛臣¶
　　　太傅開府儀同三司上柱國追封¶
<pb:KR4d0473_SBCK_036-20b>¶
　　　某&KR0038;公謚武敏¶
式考皇猷承命以永新邑爰立民極相宅¶
以營成周輪奐彰施髙深鞏固言念梓材¶
之彦興懷棫樸之官具官某祖父某氣壹¶
而静專智圓而肅給順隂陽伐材木構寳¶
殿以如規議逺邇程土㓛儼金城之有截¶
通四方而罔缺傳衆力以聿成典制百工¶
論道時趨扵清切辨䕶少府使民每减其¶
冗煩紫闈深教以手書墨詔屡傳扵宸&KR0562;¶
亶惟際遇&KR0098;恊隆平覩設施而舊跡愈彰¶
<pb:KR4d0473_SBCK_036-21a>¶
思典刑而老臣彌重誕開公爵復廣社封¶
噫召公之誥簡明命庶丕作蕭相之謀宏¶
逺俾後無加追命煥章營魂昭慰可¶
　　　祖母¶
女教勤閨門夫獲&KR0113;于六府皇恩洽寰宇¶
死得慰於九原睠惟藎臣成于良媛具官¶
某祖母某韞玉制行範金作程化治絲麻¶
宛惜日稽㓛之效絜清蘋藻儼承先盡職¶
之能用施孝孫亦克王事方褒忠以大賚¶
爰追命以並封噫蜜印昭天益侈桓楹之¶
<pb:KR4d0473_SBCK_036-21b>¶
表脂田廣國式崇栢板之嚴茂對有光靈¶
承無斁可¶
　　茶迭兒局使沙正議贈父母¶
　　　父某正議大夫遥授工部尚書管¶
　　　領茶迭兒局人匠緫管¶
漢宫宻勿之邃彌重細旃周廷朝㑹之嚴¶
用資隂羽省方維嵗考古若今具官某父¶
某才敏而通時慮深而應變春秋蹕道環¶
徼廬虎士以無譁風雨属車望帳殿翠華¶
而有煥掎如鹿角整若魚麗曉籌争奮以¶
<pb:KR4d0473_SBCK_036-22a>¶
啟行夕頓悉安其成列舊規儼在故老能¶
言爰開大國之封式體先朝之任噫相王¶
入大次禮猶想於肅雝論道惟三公恩豈¶
殊於㝠漠詔爾後嗣祗予至懷可¶
　　　嫡母¶
世官嗣業古罕其人工師致㓛今慎其職¶
具官某母某肅著令徳恪嬪大家上承尊¶
章察素絲五紽之儉下訓子婦審狐腋千¶
金之難爰俾象賢式克紹後噫翟茀崇貴¶
已享偕老之時&KR0097;章廣恩足慰厚夜之望¶
<pb:KR4d0473_SBCK_036-22b>¶
子能謙謹汝預寵光可¶
　　　生母¶
佐中饋之職必假婉柔成繼世之賢實資¶
訓飭泉遇蹇而利見水積小而始升具官¶
某生母某勤勞大門光寵盛代象服之貴¶
宗婦攸同鸞誥之榮郷人所羨爰相胤嗣¶
益慎忠嘉可¶
　　　資徳大夫紹慶珍州南平&KR0403;邊宣¶
　　　慰使播州安撫使侍衛親軍都&KR0204;¶
　　　揮使上䕶軍楊漢英贈推忠效順¶
<pb:KR4d0473_SBCK_036-23a>¶
　　　㓛臣銀青榮祿大夫平章政事柱¶
　　　國封播國公諡忠宣¶
繼世立諸侯審象賢之有託推恩保四海¶
在追逺以彌加有懷藎臣庸厚恤典具官¶
某著徳遐&KR1022;效誠　先朝聰敏得於襁抱¶
之初發于天性稚弱置於扈&KR0025;之側斷自¶
宸衷用能絶黨殊鄰投戈納欵尺天寸地¶
負版奉圖先國後已之慮深尊主庇民之¶
績著闡學傚文翁之化好賢師鄭武之風¶
雅量鎮浮方櫜弓而箙矢澄懷味道時緩¶
<pb:KR4d0473_SBCK_036-23b>¶
帶以輕裘出門興折軸之悲行壘應流星¶
之兆何以勸善必也正名循故壤以加勲¶
衍圭田而封土青綬崇副相之貴衮衣嚴¶
辨章之稱噫忠孝傳家于以顯昭事厥辟¶
之實殁存錫命所宜推圖任舊人之終精¶
爽有知欽承無斁可¶
　　　妻田氏遵義郡夫人加播國太夫¶
　　　人¶
婦人中饋歌采蘋則謹其承先大夫逺行¶
誦殷靁則審其勸義禮有準則行無過踰¶
<pb:KR4d0473_SBCK_036-24a>¶
具官某妻田氏嬪髙門之勲庸受外氏之¶
經籍曹大家之女誡奉上克謙魏夫人之¶
僊書教兒能學念王事靡盬之際知女子¶
有行之宜夙夜傳恭寒暑循度噫&KR0025;夫以¶
貴今已位於小君勉子惟忠益有光於先¶
正茂膺異渥式介長年可¶
　　　開府儀同三司上柱國錄軍國重¶
　　　事中書右丞相監修國史拜住贈¶
　　　清忠一徳佐運㓛臣太師開府儀¶
　　　同三司追封東平王謚忠獻¶
<pb:KR4d0473_SBCK_036-24b>¶
八柱承天棟橈萌於巨構六飛御日輻説¶
見於中街愍死難以成仁攷生榮而錫命¶
具官某鼎彛王社閥閲相門自結主知應¶
雲龍之異遇獨持國是炳蓍蔡之先㡬陳¶
於上者不足言見於事者為可則斥聚歛¶
之臣以靖四表誅黷貨之徒以正庶官庫¶
無餘財拔葵之訓靡替門絶私謁懸衡之¶
鍳益公天下望其治平朝廷以之模楷然¶
盡言招過憸謀愈深選賢與能奸黨滋懼¶
變成肘腋禍延股肱川嶽動摇日月昬翳¶
<pb:KR4d0473_SBCK_036-25a>¶
雖元𠒋正罰足明朕心在壹恵易名姑慰¶
卿意分茅故壤増爵維垣噫未眀入朝竟¶
堕　之計盛服假寐孰為鉏麑之賢念¶
此䀌傷恩斯優渥可¶
　　　妻某氏封東平王夫人¶
星坼中台輔弼之虧果應舟蔵半夜伉儷¶
之情曷勝死者易名生焉&KR0025;爵具官某妻¶
某氏素系相閥克嬪王門纂組之功弗訓¶
以習祭祀之謹於禮無違偕老之志莫酬¶
並封之恩宜厚爰增湯沭庸演絲綸噫司¶
<pb:KR4d0473_SBCK_036-25b>¶
徒之妻問齊君以予邑蹶父之子樂韓土¶
以相攸宣飭諸孤以保終譽可¶
　　　太中大夫内史府司馬狄琮贈榮¶
　　　禄大夫中書平章政事柱&KR0038;追封¶
　　　冀&KR0038;公謚貞毅¶
山西諸將之英沈雄有自斗南一人之裔¶
正直是傳爰産魁梧之賢以賛藩輔之政¶
具官某少植竒節壯懐孤忠朱邸論思引¶
經&KR0003;以開導細旃密勿詢治道以彌縫挺¶
然廊廟之姿鬱有江海之量才見扵用知¶
<pb:KR4d0473_SBCK_036-26a>¶
無不言邊陲以之敉寧帷幄以之康濟朕¶
纂嗣大歴圖任舊人方審象以博詢慨撫¶
髀而莫覩興宗有佀兹為栢臺之羽儀追¶
逺彌加庸進槐階之品秩噫吕望老而賜¶
履實文王之故臣丙&KR0123;生而受封廼悼考¶
之遺徳事莫能偶恩宜有加可¶
　　　妻張氏贈冀國夫人¶
逺行&KR0025;政閔勤勞者著壼儀&KR0113;身踐言循¶
法度者執婦道允矣温恭之媛疏其赫奕¶
之封具官某妻張氏謙以自持儉而有守¶
<pb:KR4d0473_SBCK_036-26b>¶
酒食是議春秋之祭無違狐狸為裘風雪¶
之需悉備既嘗艱阻莫遂恩榮噫兼謩入¶
臺紹祖之傳彌振僧孺清道思母之念益¶
深尚其營魂承爾嘉命可¶
　　　妻劉氏贈冀國夫人¶
展如&KR0022;媛典刑傳於大門咺兮國英謨謀¶
見於藩邸天相其配恩與之俱具官某妻¶
劉氏珩璜母儀纂組女訓如璞藴石審玉¶
人之琢磨若鳩在桑信君子之均一嗣為¶
烏府之模楷母増魚軒之寵榮噫繼世象¶
<pb:KR4d0473_SBCK_036-27a>¶
# SB1_1422-094.png
# page missing
<pb:KR4d0473_SBCK_036-28a>¶
