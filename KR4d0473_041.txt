# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:40.007772
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0402-041淸容居士集-卷第四十一.
<pb:KR4d0473_SBCK_041-1a>¶
清容居士集卷第四十一¶
　議(状附)¶
　　　進郊祀十議状¶
桷近奉¶
勑牒受桷前件官拜　命以来實竊戰汗¶
自惟庸駑俚儒濵海蟄處平時所習不過¶
以雕蟲篆刻粉飾其固陋誠不自意俾獲¶
擢用捫心顧影愈積愧靦思欲上報¶
朝廷之萬一退揆素志願以上陳竊伏思¶
念¶
<pb:KR4d0473_SBCK_041-1b>¶
&KR0038;家車書混同之後聲文昭眀典章純備¶
議禮考文實惟　聖眀之大本觀㑹通以¶
行典禮今維其時然因循有待㡬三十年¶
得非睹厯代儀文之緐縟費用之浩博故¶
由是而未舉也桷嘗質五經之本文較羣¶
説之同異自漢而下良由鄭𤣥註釋殽雜¶
遂不得其當若郊壇神位之侈靡牲牢尊¶
罍之加多又皆出扵東西兩漢之舊増益¶
愈緐而古禮愈失有司益憚其費而不敢¶
議若嵗必親祀之説下至唐宋承平大盛¶
<pb:KR4d0473_SBCK_041-2a>¶
猶不能一嵗一祀則厯代所行足以知非¶
五經之正禮矣昔叔孫通奉漢髙㫖意成¶
野外之儀獨魯兩生不至方是時承秦絶¶
學使魯兩生號為知禮其&KR0024;亡正誤當不¶
至如叔孫通綿蕝而已故儒先惜兩生之¶
不来而復議兩生之迂介金馬碧雞之頌¶
茂陵封禪之書桷雖愚賤度不敢為獨懐¶
區區之説以陳者實以郊祀為國之大事¶
不應闊畧而未議方今翰林為清切之職¶
典章文物悉自此成而衆賢肅和討論潤¶
<pb:KR4d0473_SBCK_041-2b>¶
色不憂其不至謹獻所為郊祀十議以補¶
缺佚偹¶
皇朝之禮眀郊祀之本其亦有在若夫登¶
降燔燎之儀禮文豐殺之異非十議所盡¶
當别具以獻知其綱則其目可知矣将仕¶
佐郎翰林　國史院檢閲官袁桷状¶
　　　郊祀十議序¶
五帝不相沿樂三王不相襲禮所由来尚¶
矣損益之道其㫖同焉嬴政絶滅三代典¶
禮臆為之制禮經廢缺殘灰斷壁收合扵¶
<pb:KR4d0473_SBCK_041-3a>¶
西漢之世名為宗周而祠祭廣衍皆祖秦¶
舊逮王莽尊信周官後漢二鄭申釋名義¶
違異扵五經者旁傅曲㑹皆得以合自漢¶
而降言禮者悉本扵此愚嘗紬繹經傳尊¶
聞審問繄儒先是證郊社大典秦漢而下¶
莫有疑義惟合祭同異其詳可得聞矣若¶
郊非圜丘帝非天帝沿襲舊説卒無與正¶
夫天無二日是天尤不得有二也五帝非¶
人也然不得謂之天作昊天五帝議祭天¶
嵗或為九或為二或以變禮者為正作祭¶
<pb:KR4d0473_SBCK_041-3b>¶
天名數議圜丘不見扵五經郊不見扵周¶
官作圜丘非郊議后土社也先儒言之而¶
復疑焉作后土即社議三嵗一郊非古也¶
作祭天無間嵗議燔柴古經之可見者也¶
周官以禋祀為天其義各㫖作燔柴泰壇¶
議祭天之牛角繭栗用牲于郊牛二合配¶
而言之也禮成扵周公未之有改増羣祀¶
而合祠焉非周之制矣作郊不當立從祀¶
議郊質而尊之義也眀堂文而親之義也¶
作郊眀堂禮儀異制議郊用&KR0605;魯禮也卜¶
<pb:KR4d0473_SBCK_041-4a>¶
不得常為&KR0605;猶至日之不常為&KR0605;作郊非¶
&KR0605;日議北郊不見扵三禮尊地而遵北郊¶
鄭𤣥之説也作北郊議多聞闕疑先聖有¶
訓私不自量揆妄為之説實有恧焉鴻藻¶
碩儒洽通上下其必有以折𠂻而深證之¶
大徳五年春三月具官袁桷序¶
　　　昊天五帝議¶
言昊天者有三説鄭𤣥六天之妄攻之者¶
衆矣王肅謂祭天有二冬郊圜丘春祈農¶
事若眀堂迎氣皆祭人帝厯唐而下則謂¶
<pb:KR4d0473_SBCK_041-4b>¶
郊祀配天者為昊天眀堂配上帝者為五¶
帝甚者因其説之不通併孝經后稷配天¶
本文而非之其説紛雜良由天與帝之號¶
不眀故耳夫在郊者謂之天在眀堂者謂¶
之帝河南程氏曰萬物本乎天人本乎祖¶
故冬至祭天而以祖配之以冬至者氣之¶
始也萬物成形于帝人成形扵父故季秋¶
饗帝而以父配之以季秋者物成之時也¶
胡宏氏曰天言其氣帝言其性其説是矣¶
故由其在郊則以其逺祖配尊而無文之¶
<pb:KR4d0473_SBCK_041-5a>¶
義也由其在眀堂則以其父配尊而親之¶
之義也鄭氏六天本扵讖緯攻之者雖力¶
而卒莫敢廢漢魏以来名號不一漢初曰¶
上帝曰太一元始曰皇天上帝魏初元間¶
則曰皇皇天帝梁則曰天皇大帝至唐始¶
曰昊天上帝從長孫無忌之議而廢六天¶
之謬後復尊鄭而不敢廢者蓋鄭氏謂星¶
經之天皇即周官之昊天上以合夫周官¶
而下復合夫従祀扵是郊之所主為昊天¶
而其壇之二等復有天皇焉此存鄭之説¶
<pb:KR4d0473_SBCK_041-5b>¶
至扵唐宋而不敢廢者以此也王肅言眀¶
堂為人帝者固非而攻王者未嘗不泥扵¶
五帝至以眀堂之祀五帝其来已久或者¶
又謂禋祀五帝為祭天以此病肅然卒無¶
以歸于一當之論愚嘗獨謂五帝非人帝¶
其所謂人帝者五帝之配耳且五帝非天¶
也新安朱氏之定五帝有取夫家語五帝¶
之説天有五行木火土金水分時化育以¶
成萬物其神謂之五帝而不敢加天以混¶
之唐永昌之勑亦曰天無二稱帝是通名¶
<pb:KR4d0473_SBCK_041-6a>¶
承前諸儒互生同異乃五方之帝亦謂為¶
天自今郊祀唯昊天上帝稱天餘五帝皆¶
稱帝證以二説則六天之説不攻而自破¶
五帝之誤可證而不誣矣獨黄榦泥夫鄭¶
學謂饗帝扵郊而風雨節寒暑時非人帝¶
所能為殊不知五人帝者若太皡是也五¶
人神者若勾芒是也今以五行之官名佐¶
成上帝而稱五帝何憂不能寒暑節風雨¶
時獨不可稱天帝以混夫昊天上帝之號¶
耳陳祥道言五帝無預乎昊天上帝其説¶
<pb:KR4d0473_SBCK_041-6b>¶
良是而下文言上帝則五帝兼存焉此亦¶
&KR0378;夫鄭&KR0003;又謂眀堂之上帝兼昊天與五¶
帝而一之其&KR0003;又不通獨三山林岊言古¶
之祭上帝與祭五帝之禮以經推之禮莫¶
盛扵周周之祭上帝亦曰祀天郊祀之天¶
眀堂之上帝即一也郊祀從簡爲報本反¶
始以稷配眀堂從𤰅爲大饗報成以文王¶
配稷王業𫠦始文王王業𫠦成從其類也¶
祭扵郊曰天扵眀堂曰上帝天言兆朕帝¶
言主&KR0535;也周官先言祀上帝次言祀五帝¶
<pb:KR4d0473_SBCK_041-7a>¶
亦如之謂大臣之賛相有司備具至其圭¶
幣則五帝各有方色未嘗與上帝混同也¶
愚嘗妄謂周官無眀堂郊天之文先儒必¶
欲合扵五經其説愈不可解天官太宰祀¶
五帝則掌誓戒後云祀大神示亦如之鄭¶
謂大神示即天地也是重五帝扵大神示¶
也五帝之説盛扵吕不韋之月令先儒嘗¶
言周官為戰國時書故周官之言五帝多¶
扵祀天而其禮之大者未嘗不與祀天並¶
玉樂雖重扵上帝而充人掌牲牷止扵五¶
<pb:KR4d0473_SBCK_041-7b>¶
帝小司寇之實鑊水納亨士師之沃尸及¶
王盥皆止扵五帝詩書所載未嘗有五帝¶
之號尊上帝而黜五天帝要不為無據也¶
　　　祭天名數議¶
天嵗有九祭鄭𤣥之説也何以謂之九祭¶
祀昊天扵圜丘五天帝扵四郊復立郊祀¶
眀堂而為二龍見而雩帝于南郊此九祭¶
也王肅之祭有二謂天惟有一嵗有二祭¶
南郊之祭為圜丘以冬祭其祈農事也以¶
春祭謂之二祭梁崔靈恩宗鄭而黜王不¶
<pb:KR4d0473_SBCK_041-8a>¶
過謂郊丘不可為一而五帝之祀同為天¶
帝眀堂之不可廢猶大雩之不可廢也自¶
唐以後非六天者皆是而九祭之名微與¶
鄭異者則謂春祈穀夏大雩秋眀堂冬圜¶
丘兆五帝扵四郊為九祭厯代尊黜異同¶
不過出扵三者之説愚獨以謂其説皆無¶
足取證鄭氏之五天帝不得為天前已辨¶
之詳矣以圜丘南郊為二者分帝為太微¶
為天皇而非昊天之本名也王肅之祈農¶
事先儒之言大雩愚請得而論之按月令¶
<pb:KR4d0473_SBCK_041-8b>¶
元日祈穀于上帝噫嘻之小序春夏祈穀¶
于上帝祈穀之祭非郊與眀堂之比也善¶
乎盧陵胡氏之論曰鄭謂此即郊按郊特¶
牲云郊之用&KR0605;此云元日善日則不必&KR0605;¶
郊特牲又云郊迎長日之至註引易説謂¶
春分日漸長則此未春分也易説三王之¶
郊一用夏正孟獻子云啓蟄而郊則此未¶
啓蟄也獻子又云郊祀后稷以祈農事此¶
不祀后稷而祀帝也足眀此但祈穀非郊¶
天大祭詩云春夏祈穀豈謂郊乎先儒亦¶
<pb:KR4d0473_SBCK_041-9a>¶
言祈者以民食之重有求扵天不得與南¶
郊眀堂並而大雩之祭尤不宜與二大祭¶
同議按春秋之書雩旱祭也司巫女巫之¶
舞雩皆不得已吁嗟乎而求之義其甚者¶
則歌哭而請禮之變也爾雅曰雩號祭也¶
春秋書雩之例三傳雖有異同大較紀其¶
旱烖之極若昭公之季年一月而兩書焉¶
足以見夫旱之極矣謂夫子紀魯之僣者¶
非也魯之雩壇舞詠而歸者非歟又按鄭¶
注周雩壇在南郊之旁則非郊天之壇眀¶
<pb:KR4d0473_SBCK_041-9b>¶
矣詩之小序自歐陽氏蘇氏朱氏疑而去¶
之者已久詳小序之箋則先已有疑扵本¶
文故其箋曰月令孟春祈穀于上帝夏則¶
龍見而雩是與夫是與者疑之之辭也春¶
猶得以祈穀言夏不得以祈穀言矣孔疏¶
知是與為若不審之辭復引仲夏大雩以¶
祈穀實為證是徇小序之失不若毛氏之¶
置疑也祀天之禮有常有變有因事之祭¶
若國故之旅于上帝師行之類于上帝天¶
地之大烖疾病水旱皆不得不禱于天孰¶
<pb:KR4d0473_SBCK_041-10a>¶
謂雩旱而可為常祭者也今定以南郊為¶
一眀堂為二此為一嵗之大祭若祈農事¶
雖非變禮要為祭之次者吕令固有議之¶
者矣獨祈農于上帝誠不可廢而元日之¶
祭不得與郊祭並故兩存而復議之¶
　　　圜丘議¶
圜丘之名獨見扵周官大司樂詩書春秋¶
儀禮之所不載二戴禮先儒謂出扵漢儒¶
今不復引以周官考之圜丘非祀天之地¶
其本文曰凡樂圜鐘為宫黄鐘為角太蔟¶
<pb:KR4d0473_SBCK_041-10b>¶
為徴姑洗為羽靁鼓靁鼗孤竹之管雲和¶
之琴瑟雲門之舞冬日至扵地上之圜丘¶
奏之若樂六變則天神皆降可得而禮矣¶
函鐘為宫太蔟為角姑洗為徴南吕為羽¶
靈鼓靈鼗孫竹之管空桑之琴瑟咸池之¶
舞夏日至扵澤中之方丘奏之若樂八變¶
則地示皆出可得而禮矣鄭康成釋以為¶
禘祭又謂天神為北辰地示為崑崙厯代¶
相承皆謂祀天扵圜丘王肅之徒雖難鄭¶
説能知禘之非祀天而謂郊即圜丘圜丘¶
<pb:KR4d0473_SBCK_041-11a>¶
即郊其&KR0003;牽雜而不&KR0014;定愚按圜丘非郊¶
也圜丘非祀天之𫠦獨鄭康成言之既不¶
&KR0014;合扵詩書儀禮而扵周官復有𫠦背以¶
周官之本文言之止言扵地上圜丘奏之¶
不聞其祀天扵圜丘也况大司樂前云奏¶
黄鐘歌大吕舞雲門以祀天神奏太蔟歌¶
應鐘舞咸池以祭地示夫祀天神祭地示¶
其樂與圜丘𫠦奏實異則當以黄鐘大吕¶
雲門爲祀天不當用圜丘降神之𫠦而&KR0205;¶
言爲祀天之𫠦也其祭地也亦當以太蔟¶
<pb:KR4d0473_SBCK_041-11b>¶
應鐘咸池為祭地不當用方丘降神之所¶
為祭地之所也鄭康成知其説之不通遂¶
釋前天神為五帝日月星辰圜丘之天神¶
為北辰後来紛紛沿襲其説而王肅六天¶
之辨復&KR0378;扵祀天圜丘之説不&KR0014;詳眀其¶
本文而折其謬乃謂郊即圜丘圜丘即郊¶
故崔靈恩孔頴逹咸宗鄭而黜王夫大司¶
樂既無祀天圜丘之文而鄭氏天神復釋¶
為二有不待辨而眀按釋圜丘者謂為自¶
然之丘非人力所為其説與爾雅合雍鎬¶
<pb:KR4d0473_SBCK_041-12a>¶
近郊宜或有此若後代國都扵平衍之地¶
将人力而為之耶抑亦為壇以象之耶或¶
曰圜丘祀天鄭康成必本扵前代愚曰詩¶
書易春秋儀禮之所無者不必信鄭氏之¶
説本扵秦始皇祠八神地主之圜丘又漢¶
武帝作十九章之歌以正月上&KR0605;用事甘¶
泉圜丘二者皆非祀天鄭氏隂取之而不¶
敢眀證其事若謂南郊即圜丘北郊即方¶
丘不知周官四郊非南北郊之郊詩書春¶
秋之郊非圜丘之制不得合而為一謂祀¶
<pb:KR4d0473_SBCK_041-12b>¶
天扵圜丘者特鄭氏之説初非周官大司¶
樂之本文陳祥道禮書謂祭祀必扵自然¶
之丘所以致敬燔瘞必扵人為之壇所以¶
盡文亦宗鄭之説而微異崔靈恩義宗亦¶
宗鄭黜王而所謂郊即圜丘圜丘即郊之¶
誤乃不&KR0014;正其説厯漢至宋諸儒悉不過¶
以周官傅合扵詩書春秋滋以啓後来之¶
誤故為之辨(五峯胡氏非圜丘天神降地/新安朱氏亦疑大司樂本文)¶
(文集/示出見)¶
　　　后土即社議¶
<pb:KR4d0473_SBCK_041-13a>¶
周官無祭地之文先儒言之詳矣而其言¶
近扵地者有五曰地示大示土示后土社¶
是也鄭氏之釋地示則曰北郊神州之神¶
及社稷夫以北郊為祀地此祀之大者不¶
得合社與稷而言合社與稷是為三祀非¶
祭地眀矣曰大示鄭無眀釋或謂大示乃¶
地示之大者祀地以北郊為大則地示之¶
大者将何以祀之曰土示鄭謂原隰平地¶
之神此又非祀地矣曰后土鄭氏則直謂¶
后土黎所食者后土官名死為社而祭之¶
<pb:KR4d0473_SBCK_041-13b>¶
又曰后土土神不言后土社也其答田瓊¶
則曰此后土不得為社者聖人制禮豈得¶
以世人之言著大典眀后土土神不得為¶
社至扵太祝建邦國告后土鄭復曰后土¶
社神獨此説違戾特甚啓厯代之訛謬實¶
自此始按尚書曰告于皇天后土孔注曰¶
社也泰誓之宜于冡土亦社也召誥之社¶
于新邑者亦后土也甫田之以社以方注¶
社后土也后土與社皆地之稱今悉疏經¶
文之可證者而言之泰誓曰郊社不修禮¶
<pb:KR4d0473_SBCK_041-14a>¶
曰祭帝扵郊所以定天位也祀社扵國所¶
以列地利也又曰郊所以眀天道社所以¶
神地道又曰郊社所以事上帝又曰眀乎¶
郊社之義又曰禮行扵郊而百神受職禮¶
行扵社而百貨可極若然則社即后土后¶
土即社鄭氏之釋大宗伯既以黎所食者¶
為是而復有所疑而不决扵是答田瓊之¶
問以后土不得為社四者之説更相背戾¶
而方丘北郊復為二説終莫&KR0014;定至胡宏¶
氏始定郊社之義以為祭地扵社猶祀天¶
<pb:KR4d0473_SBCK_041-14b>¶
扵郊也故泰誓曰郊社不修而周公祀扵¶
新邑亦先用二牛于郊後用太牢扵社記¶
曰天子将出類乎上帝宜乎社而周禮以¶
禋祀祀昊天上帝以血𥙊𥙊社稷别無地¶
示之位四圭有邸舞雲門以祀天神兩圭¶
有邸舞咸池以祭地示而别無祭社之説¶
則以郊對社可知後世既立社又立北郊¶
失之矣此説足以破千古之惑故新安朱¶
氏中庸郊社亦以社為祭地取夫胡氏而¶
獨以其廢北郊之説為未然愚按北郊不¶
<pb:KR4d0473_SBCK_041-15a>¶
見扵經獨見扵鄭氏鄭氏之北郊非至日¶
方丘之祭攻鄭氏神州之説者多而不䏻¶
辨鄭氏北郊之不經攻合祭之説者力而¶
不攷以地為郊之失亦始扵王氏郊以祀¶
天社以祀地謂郊為祀地吾知其不出扵¶
六經也春秋書魯之郊止扵郊天不聞其¶
郊地也用牲幣于社間于兩社皆天子之¶
制也謂魯為僭郊社則可以魯郊為祀地¶
則不可雲漢之詩曰祈年孔夙方社不莫¶
又曰自郊徂宫宫社宫也告天地之禮郊¶
<pb:KR4d0473_SBCK_041-15b>¶
宫為二則詩之郊亦非祀地也朱氏亦曰¶
周官止言祀昊天不言祀后土先儒之言¶
祭社者為是其言周官禮大神祭大示皆¶
無眀文是深有疑扵周官之非全書也或¶
謂社不足以盡地此蓋因諸侯大夫皆得¶
立社遂因此以致疑按大宗伯王大封則¶
先告后土又曰建邦&KR0038;先告后土謂之后¶
土者建&KR0038;之始稱若武成之告于后土者¶
是也左祖右社親地之道也此言社之名¶
成扵告后土之後也先儒謂尊無二上故¶
<pb:KR4d0473_SBCK_041-16a>¶
事天眀獨行扵天子而無二事地察故下¶
逹扵庶人而且有公私焉胡宏氏曰諸侯¶
之不敢祭天猶支庶之不敢繼祖也諸侯¶
之得祭地猶支庶之各母其母也其説為¶
是且社有等差至扵州黨族閭愈降愈少¶
獨天子之社為羣姓而立王社之説孔疏¶
謂書傳無文其説莫攷陳祥道釋社后土¶
之辨終&KR0378;扵鄭氏至謂建邦&KR0038;先后土為¶
非社曽不知社之未立其不謂之后土其¶
可乎¶
<pb:KR4d0473_SBCK_041-16b>¶
　　　祭天無間嵗議¶
古者天必嵗祭三嵗而郊非古制也然則¶
曷為三嵗而郊也三嵗之禮始扵漢武其¶
祀天也不扵泰壇而扵甘泉壇有八觚席¶
有六采文章采鏤之飾玉女樂石之異鸞¶
輅騂駒之靡瑄玉寳鼎之華其禮也侈其¶
用民也勞如之何其勿三年也至扵後世¶
不原其本而議其末三年之祭猶不&KR0014;舉¶
其&KR0014;力行者若唐之太宗享國長久亦不¶
過三四至宋仁宗以後始克遵三年之制¶
<pb:KR4d0473_SBCK_041-17a>¶
夫三年一祭巳不得爲古則一二舉者尤¶
非禮也蘇氏曰秦漢以来天子儀物日以¶
滋多有加無損以至于今非復如古之簡¶
易也今𫠦行皆非周禮三年一郊非周禮¶
也先郊二日而告原廟一日而祭大廟非¶
周禮也郊而肆赦非周禮也優賞諸軍非¶
周禮也自后妃以下至文武官皆得廕&KR0024;¶
親属非周禮也自宰相宗室已下至百官¶
皆有賜賚非周禮也先儒又曰古之郊禮¶
以事天也以報本反始以教民尊上也天¶
<pb:KR4d0473_SBCK_041-17b>¶
子前期齊戒命冡宰誓百官而涖事焉事¶
之莫尊者也近世則變矣三年而一郊其¶
所事者則軍旅億醜之賞賚耳事軍旅億¶
醜之賞賚則誠不専扵享帝制不一扵報¶
本夫郊以報一嵗生物之功也夫豈三嵗¶
一生物而三嵗一報耶古者大路素而越¶
席大圭不琢大裘不飾牲用繭栗器用陶¶
匏謂徳産精微物所以稱故其文至簡而¶
其誠至慤近世盛鸞輅冕服珠玉金繒之¶
飾唯懼不華内闕觀宫一夕之具唯恐不¶
<pb:KR4d0473_SBCK_041-18a>¶
工其文至緐而其費至廣豈所以降格天¶
神之意邪如是則郊天之禮自漢而下皆¶
非古制禮樂百年而後興誠&KR0014;如三代之¶
禮其繭栗陶匏費不為甚廣罷壇陛從祀¶
之位止以始祖為配則千百年之廢禮墜¶
樂由是而舉豈不甚盛其或不與祭則如¶
大宗伯所謂若王不與祭祀則攝位鄭氏¶
之釋量人亦曰冡宰佐王祭亦容攝祭庶¶
㡬破千古之陋上以合扵天道而下足以¶
解諸儒之疑議云¶
<pb:KR4d0473_SBCK_041-18b>¶
　　　燔柴泰壇議¶
儀禮覲禮曰祭天燔柴祭山丘陵升祭川¶
沈祭地瘞祭法亦曰燔柴扵泰壇祭天也¶
瘞埋扵泰折祭地也爾雅曰祭天曰燔柴¶
祭地曰瘞薶祭法爾雅雖各自為書而其¶
説與儀禮合者獨燔柴無異周官曰以禋¶
祀祀昊天上帝實柴祀日月星辰槱燎祀¶
司中司命飌師雨師夫周官之柴歸扵日¶
月星辰而以禋祀為祀天是不與儀禮合¶
也禮器曰至敬不壇掃地而祭不壇非燔¶
<pb:KR4d0473_SBCK_041-19a>¶
柴也掃地而祭非周官之祀也合儀禮周¶
官禮器三書而言之實有不同自鄭氏必¶
欲合三禮之説為一而後人附㑹者曲為¶
之遷就崔靈恩則謂先燔柴及牲玉扵丘¶
訖次乃掃地而祭祭天之法皆扵地上以¶
下為貴故不祭扵人功之壇陸佃則曰祭¶
天之禮升煙扵泰壇奏樂扵圜丘所以致¶
天神也天神皆降可得而禮然後掃地而¶
祭樂者陽也其聲無形故奏扵自然之圜¶
丘煙者陽中之隂其氣有象故燔扵使然¶
<pb:KR4d0473_SBCK_041-19b>¶
之泰壇至扵禋祀實柴有異扵儀禮鄭氏¶
則云禋煙也三祀皆積柴實牲體扵日月¶
言實柴扵昊天言禋三祀互相備矣其釋¶
覲禮則曰燔柴祭天祭日也祭天為祭日¶
則祭地瘞者祭月也日月而云天地靈之¶
也敢各疏其穿鑿以從古禮經之正周官¶
之不與儀禮易詩書春秋合者不止扵祀¶
天地今止因三禮之異同諸儒之附㑹而¶
言其非是夫周官之圜丘乃奏樂之所非¶
壇也自漢而下皆祀扵圜丘已失周官之¶
<pb:KR4d0473_SBCK_041-20a>¶
意崔氏謂圜丘即壇為人功之壇按釋圜¶
丘者為自然之丘非人功之壇崔説與釋¶
圜丘者異矣使果從壇下掃地而祭則燔¶
柴扵人功之壇不可謂質而獨掃地之祭¶
得謂之質矣若然則儀禮之燔柴為末而¶
掃地之祭為本厯攷梁陳以来不聞有祭¶
扵圜丘之下者是崔氏之説不得以行也¶
陸氏謂自然者為丘使然者為泰壇是祀¶
天之壇有二愚嘗謂合扵周官則泰壇之¶
制未嘗有合扵儀禮則燔柴之制無圜丘¶
<pb:KR4d0473_SBCK_041-20b>¶
厯代之失祀扵圜丘非是陸氏獨不䏻證¶
其誤是為二壇者亦非也鄭氏謂禋煙也¶
詩生民之禋祀書之禋于六宗禋于文武¶
釋者謂禋敬也又曰精意以享之謂也使¶
從鄭説以禋為煙則六宗之祀不得與上¶
帝並而祀文武扵宗廟又難與燔柴之祭¶
同也鄭氏之釋燔柴以祭天為祭日祭地¶
為祭月其説尤妄是殆尊周官之書其不¶
可合者遂臆説以非古禮如夏正郊天迎¶
長日之至圜丘南郊二天帝之説類皆若¶
<pb:KR4d0473_SBCK_041-21a>¶
是古禮經獨覲禮為天子禮捨燔柴為祭¶
天則此書又如王安石之罷黜不䏻以用¶
于世戴記之合于經傳者先儒類皆取之¶
若王制禮器儒行眀堂位等篇固有疑之¶
者矣獨燔柴泰壇為祭天與古禮合特取¶
其説泰壇雖不見扵儀禮然從古傳襲未¶
嘗不以壇壝為正覲禮之壇十有二尋周¶
公之三壇同墠司儀之為壇三成去祧為¶
壇下至周末齊侯為柯之盟有壇先君適¶
四國未嘗不為壇况祀天欽崇之實其可¶
<pb:KR4d0473_SBCK_041-21b>¶
廢壇壝哉¶
　　　郊不當立從祀議¶
郊有從祀西漢未之見也禮之失始扵建¶
武建武采元始之制而為之元始王莾之¶
政也王莾之失在分牢在同祭不聞其從¶
祀也杜佑尊時王之禮而深知其非謂從¶
祀之坐近古皆有梁陳及于國朝始相沿¶
&KR0670;夫謂之近古者非古眀矣開元之禮成¶
扵徐堅之徒而開寳所作祖扵開元大較¶
從祀損益咸取扵建武今因開元所定而¶
<pb:KR4d0473_SBCK_041-22a>¶
論著其非是其第一壇曰五帝曰大眀夜¶
眀以周官言之五帝之祀在四郊大眀夜¶
眀以實柴而朝日夕月之制復見扵經傳¶
此不得混而一之之證也壇之第二與第¶
三皆以星經為之制杜佑謂天有萬一千¶
五百二十星地亦如之考其所祭知其壇¶
壝之不足以容也遂為外官内官以別而¶
節其數開寳以後又復増五嶽四瀆飌師¶
雨師之類而併祭之其壇愈廣其牲牢愈¶
繁而其禮愈失考扵周官則大宗伯之實¶
<pb:KR4d0473_SBCK_041-22b>¶
柴槱燎此又不得混而為一之證也今考¶
扵虞書其類上帝之後則行六宗山川羣¶
神之祀不聞其合祭也湯之𤣥牡武成之¶
柴望皆若此矣召誥用牲于郊牛二者后¶
稷配天之始也若魯之三望雖為非禮亦¶
皆無總祀之理自漢而下牲犢尊罍之數¶
不勝其煩其郊禮之費竭九州之貢賦不¶
足以供由是雖三年之祭亦不能舉壇壝¶
緐雜宫縣四立有司臨事登降偪仄懼不¶
&KR0014;以周旋跛倚顛仆無所不至昔之儒先¶
<pb:KR4d0473_SBCK_041-23a>¶
&KR0014;議合𥙊天地之非而不&KR0014;正合𥙊群祀¶
之失&KR0014;以親郊爲是而不&KR0014;以三年一郊¶
爲非&KR0014;知牛羊供給之費廣而不&KR0014;盡角¶
繭栗之誠慤甚者配帝之争不决遂有二¶
配帝扵壇上依違莫從一至扵是今若悉¶
如三代典禮不傷財不害民一嵗一郊則¶
何憚其不可行也(止設昊天上帝坐唐顯/按晉泰始明堂罷六天)¶
(從祀獨郊天從祀循&KR0670;舊誤/慶亦止祀昊天扵眀堂宋元豐眀堂亦罷)¶
　　　眀堂與郊天禮儀異制議¶
晉摯虞議曰郊丘之祀掃地而祭牲用繭¶
<pb:KR4d0473_SBCK_041-23b>¶
栗器用陶匏事反其始故配以逺祖眀堂¶
之祭備物以薦三牲並陳𥸅豆成列禮同¶
人理故配以近考新安朱氏曰為壇而祭¶
故謂之天祭扵屋而以神示祭故謂之帝¶
晉傅𤣥亦云扵郊尚質扵眀堂尚文若然¶
則儀文悉皆有異矣郊以特牲眀堂以牛¶
羊詩曰我将我享維羊維牛此牲之異者¶
也燔柴以報陽也猶宗廟之祼鬯也眀堂¶
與宗廟近則燔柴乎何有(有燔柴眀堂無/沈約宋志謂郊)¶
(人而親不必盡同此説是/禋燎郊以逺人而尊堂以近)席用藁鞂器¶
<pb:KR4d0473_SBCK_041-24a>¶
用陶匏象天之質也玉爵代匏尊罍簋俎¶
之属一以宗廟此元豐議禮之得也郊之¶
祭用氣也進孰之失始扵唐自唐以降未¶
之有改也記曰郊血大饗腥三獻爓一獻¶
孰解者曰郊祭天也大饗祫祭也三獻社¶
稷五祀也一獻羣小祀也郊不以血而以¶
孰薦禮之䙝而失之甚者也然則眀堂之¶
祭其不進孰與曰聖人亨以享上帝上帝¶
眀堂之稱也用扵眀堂而不用扵郊其義¶
眀矣特牲少牢之始扵薦孰大夫之禮也¶
<pb:KR4d0473_SBCK_041-24b>¶
用大夫之禮扵郊不可也用扵眀堂近宗¶
廟也配羣祀扵郊非禮矣眀堂國中也邑¶
外曰郊引而近之其瀆莫大焉尊罍尚質¶
也彞以盛鬱鬯郊得以用之也記曰黄目¶
鬱氣之上尊彞得謂之尊也(經八尊無鬱/孔疏六彛上)¶
(之彞用疏布宗廟亦有八尊用畫布互舉/鬯以言宗廟有鬱鬯其實天地亦有秬鬯)¶
(義/以眀)定尊罍扵天地六彞扵宗廟鄭氏之¶
説也開元遵而不用扵郊猶曰以質不以¶
文眀堂宗廟之近而文物之極也其不用¶
也則野矣凡此皆禮儀文質之異不可以¶
<pb:KR4d0473_SBCK_041-25a>¶
不辨也¶
　　　郊非&KR0605;日議¶
郊特牲曰郊之至也迎長日之至也又曰¶
郊之用&KR0605;也周之始郊日以至鄭𤣥謂迎¶
長日者建卯而晝夜分也三王之郊一用¶
夏正其釋周之始郊日以至則謂魯之始¶
郊日以至魯無冬至祭天圜丘之事是以¶
建子之月郊天示先有事也夫以迎長日¶
為建卯胡氏非之至矣三王之郊以寅則¶
冬至圜丘之祭是周以冬為春矣正月正¶
<pb:KR4d0473_SBCK_041-25b>¶
嵗猶曰以子為首若以冬為春則非矣蓋¶
郊之用&KR0605;言魯禮也周之始郊日以至言¶
周以冬至而郊也易周為魯以附夫臆鑿¶
之論則大有所不可周為周王魯為魯公¶
合周魯為一禮曷不曰魯之始郊日以至¶
葉夢得氏曰以郊為迎長日之至下言郊¶
之用&KR0605;周之始郊日以至正以别魯禮鄭¶
氏反之强以建卯為日至甚矣其好誣也¶
冬至祭天此周之正禮不可易者孟春建¶
寅之郊蓋祈穀之祭魯雖得郊不得同扵¶
<pb:KR4d0473_SBCK_041-26a>¶
天子是以因周郊之日以上&KR0605;三卜不從¶
至建寅之月而止魯郊殆周祈穀之郊故¶
左氏謂啓蟄而郊也或曰郊必以&KR0605;周之¶
制與曰以至日而祭則至日非常以&KR0605;也¶
魯之郊雩皆&KR0605;是用&KR0605;魯之禮也然則周¶
郊非&KR0605;與曰周官祀大神則卜日崔靈恩¶
謂卜日以至為主不吉始用它日是有疑¶
扵卜也横渠張氏謂日至不必卜日周之¶
始郊日以至言日至則不容卜言月至則¶
有卜卜日則失氣至之時矣是定以為不¶
<pb:KR4d0473_SBCK_041-26b>¶
卜日也曲禮曰大饗不問卜吕大臨謂天¶
時隂陽之至日月素定故不問卜若他饗¶
則問卜矣或又曰周之不用辛有所本與¶
召誥曰越三日丁巳用牲于郊非&KR0605;也至¶
翼日而社非卜也五經異義春秋公羊説¶
禮郊及日皆不卜常以正月上丁成王命¶
魯使卜從乃郊故魯以上&KR0605;郊不敢與天¶
子同也是足以眀周郊之非&KR0605;矣厯代之¶
月時不一獨唐武徳以冬至祀天孟春&KR0605;¶
日祈穀于南郊&KR0014;取二說而裁正之號為¶
<pb:KR4d0473_SBCK_041-27a>¶
近古故特表而出之¶
　　　北郊議¶
北郊之名不見扵五經謂北郊見扵周官¶
鄭𤣥之論也周官無北郊之本文因鄭𤣥¶
䜟緯之説而與周官並行者王莾劉歆實¶
為之始也先儒&KR0014;攻王莾南北合祭之議¶
而不知立北郊之説者始扵匡衡成扵王¶
莾捨其大而議其細相承謬誤今千七百¶
餘年矣敢推其本始而詳言之夫周官圜¶
丘方丘為奏樂之地非祭之所圜丘之辨¶
<pb:KR4d0473_SBCK_041-27b>¶
詳矣鄭氏祭地之法有二夏至之日祭崑¶
崙之神扵澤中之方丘一也正月祭神州¶
地示扵北郊二也是方丘北郊為二今合¶
而言之不知其何所始也按大宗伯之本¶
文鄭氏之不&KR0014;釋者有二曰以血祭以貍¶
沈以疈辜則曰不言祭地此皆地示祭地¶
可知以黄琮禮地則曰禮地以夏至謂神¶
在崑崙者至扵大司樂之地示則又曰祭¶
扵北郊鄭氏既以方丘北郊為二而後人¶
之尊鄭者未嘗不以方丘北郊合而為一¶
<pb:KR4d0473_SBCK_041-28a>¶
神州䜟緯非之者至矣至若方丘之不爲¶
𥙊𫠦北郊之無𫠦經見皆&KR0378;其&KR0003;而無有¶
辨之者或曰北郊始扵匡衡非王莾自爲¶
之&KR0003;謹按漢志髙帝因北畤而𤰅五帝至¶
武帝時后土猶未立建始之際方立南北¶
郊匡衡張譚以天随王者𫠦居援据禮經¶
皆自爲損益若𫠦引祭地扵泰折在北郊¶
就隂位之&KR0003;今戴記無北郊之文陳祥道¶
禮書知其&KR0003;之無𫠦据遂謂南郊祀天則¶
北郊𥙊地祀天就陽位則𥙊地就隂位以¶
<pb:KR4d0473_SBCK_041-28b>¶
强合夫鄭氏北郊之説夫郊非天不足以¶
言社非地不足以盡二者相對如天地之¶
不可以合祭也謂之郊地其何所据哉先¶
儒&KR0014;眀祭之不可以合而不&KR0014;辨社之不¶
可以為郊治&KR0670;建始之弊自漢而降無有¶
知其非者祀地之為社詳見于后土之議¶
尊地之説莫先扵罷方丘廢北郊以全古¶
禮之正或者謂𤣥璜禮北方孟冬迎氣北¶
郊古不得而廢愚謂鄭氏之言人帝五精¶
帝扵地無預王肅之攻鄭𤣥其説雖行扵¶
<pb:KR4d0473_SBCK_041-29a>¶
泰始惜其説猶以郊丘為一故宗鄭者多¶
而王説復廢馴致今日郊社盛禮方由是¶
損益以承三代之正罷北郊之謬其不在¶
兹乎¶
　　　國學議¶
成周國學之制略扵大司樂其遺禮可法¶
者見扵文王世子三代而上詳莫得而聞¶
焉漢武表章六經興太學至後漢為尤盛¶
唐制微附益之而其制愈加詳宻今可考¶
也宋朝承唐之舊而國學之制日隳至于¶
<pb:KR4d0473_SBCK_041-29b>¶
紹興&KR0038;學愈廢雖名三學而&KR0038;學非真&KR0038;¶
子矣(&KR0038;子入學者十無一二/當時布衣從公卿牒&KR0024;入國學而真)¶
夫所謂三舍法者崇寜宣和之弊也至秦¶
檜而復増之月書季攷又甚夫唐眀經帖¶
括之弊唐楊綰嘗曰進士誦當代之文而¶
不通經史眀經但記帖括投牒自舉非仄¶
席待賢之意宋之末造類不出此今科舉¶
既廢而　&KR0038;朝&KR0038;學定制深有典樂教胄¶
子之古意儻得如唐制五經各立博士㑭¶
之専治一經互為問難以盡其義至扵當¶
<pb:KR4d0473_SBCK_041-30a>¶
世之要務則略如宋胡瑗立湖學之法如¶
禮樂刑政兵農漕運河渠等事亦朝夕講¶
習庶足以見&KR0052;濟之實往者朱熹議貢舉¶
法亦欲以&KR0052;説㑹萃如詩則鄭氏歐陽氏¶
王氏吕氏書則孔氏蘇氏吳氏葉氏之類¶
先儒用心實欲見之行事自宋末年尊朱¶
熹之學脣腐舌弊止扵四書之註故凡刑¶
獄簿書金穀户口靡宻出入皆以為俗吏¶
而争鄙棄清談危坐卒至&KR0038;亡而莫可救¶
近者江南學校教法止扵四書髫齓諸生¶
<pb:KR4d0473_SBCK_041-30b>¶
相師成風字義精熟蔑有遺忘一有詰難¶
則茫然不&KR0014;以對又近扵宋世之末尚甚¶
者知其學之不&KR0014;通也扵是大言以蓋之¶
議禮止扵誠敬言樂止扵中和其不渉史¶
者謂自漢而下皆覇道其不&KR0014;詞章也謂¶
之玩物喪志又以昔之大臣見扵行事者¶
皆本扵節用而愛人之一語功業之成何¶
所不可殊不知通逹之深者必悉天下之¶
利害灌膏養根非終扵六經之格言不可¶
也又古者教法春夏學干戈秋冬學羽籥¶
<pb:KR4d0473_SBCK_041-31a>¶
若射御書數皆得謂之學非若今所謂四¶
書而止儒者博而寡要故世嘗以儒詬誚¶
由&KR0038;學而化成扵天下将見儒者之用不¶
可勝盡儒何&KR0014;以病于世作&KR0038;學議¶
　　　修遼金宋史搜訪遺書條列事状¶
猥以非才備員史舘㡬二十年近復進直¶
翰林仍兼史職茍度嵗月實爲罔功伏覩¶
先朝聖訓屢命史臣纂修遼金宋史因循¶
未就推原前代亡國之史皆係一統之後¶
史官所成若齊梁陳隋周五代正史李延¶
<pb:KR4d0473_SBCK_041-31b>¶
夀南比史房𤣥齡等晉書&KR0137;稱御撰&KR0137;著¶
史臣此皆唐太宗右文稽古數百年分裂¶
事志悉得全備至宋倣依唐世爰設官局¶
以成唐書是則　先朝屢命有合太宗文¶
眀之盛卑職生長南方遼金舊事鮮所知¶
聞中原諸老家有其書必&KR0014;搜羅㑹稡以¶
成信史竊伏自念先髙叔祖少傅正獻公¶
燮當嘉定間以禮部侍郎秘書監専修宋¶
史具有成書曽祖太師樞宻越公韶為秘¶
書著作郎遷秘書丞同預史事曽叔祖少¶
<pb:KR4d0473_SBCK_041-32a>¶
傅正肅公甫吏部尚書商俱以尚書修撰¶
實録譾薄弱息獲際　聖朝以繼先躅宋¶
世九朝雖有正史一時避忌今已易代所¶
宜改正昔司馬遷班固皆以父子相傳遂¶
䏻成書劉知㡬劉餗劉賛咸以家世舊聞¶
撰成史通史例輙不自揆庸用條析兼本¶
院宋朝名臣文集及雜書紀載悉皆遺缺¶
亦當著具書目以備采擇者¶
　一宋太祖實録舊有兩本一是李昉諸¶
　　臣所為太宗屢曽宣索已有避忌至¶
<pb:KR4d0473_SBCK_041-32b>¶
　　真宗咸平再&KR0113;王禹偁直書其事出¶
　　為黄州禹偁所著建隆遺事足見深¶
　　意前實録無太宗叩馬一段後録増¶
　　入顯是迎合¶
　一杜太后金縢之事趙普因退居洛陽¶
　　太宗嫉之後以此事宻奏太宗大喜¶
　　秦王廷美吴王徳昭秦王徳芳皆繇¶
　　普以死今宋史普列傳無一語及之¶
　　李燾作通鑑長編亦不敢載私家作¶
　　普别傳始言普将死見廷美坐于牀¶
<pb:KR4d0473_SBCK_041-33a>¶
　　側與普忿争其集號巽巖集𫠦宜搜¶
　　訪¶
　一天聖三朝正史紀載多有謬誤盖修¶
　　史官夏竦𫠦爲吕夷簡受成而已其¶
　　列傳遂以冦準丁謂同傳𫠦宜改正¶
　　若此非一¶
　一洪邁作神哲徽欽四朝史于時髙宗¶
　　在徳夀宫多𫠦避忌立傳亦有蕪纇¶
　　𫠦宜刋削當直書徽宗亡&KR0038;之罪¶
　一徽宗違盟契丹童貫復燕城正史回¶
<pb:KR4d0473_SBCK_041-33b>¶
　　避所合改正¶
　一徽欽圍城受辱北行&KR0476;幽正史不載¶
　　所有雜書野史可備編纂今具于后¶
　　　三朝北盟㑹編　靖康傳信録¶
　　　孤臣泣血録　靖康草史¶
　　　靖康奉使　靖康遺録¶
　　　裔夷謀夏録　陥燕記¶
　　　南歸録　靖康録¶
　　　犯闕録　偽楚録¶
　　　松漠紀聞　偽齊録¶
<pb:KR4d0473_SBCK_041-34a>¶
　　　起戎録　痛憤録¶
　　　建炎復辟記　己酉航海記¶
　　　建炎扈從録　中興遺史¶
　一元符至元祐事趙鼎雖扵紹興改正¶
　　亦有隠諱今可考證増入者今具于¶
　　后¶
　　　邵氏辨誣　元祐黨籍傳¶
　　　尊堯集　丁未録¶
　　　符祐本末¶
　一宋世九朝莫詳長編而可資證援叅¶
<pb:KR4d0473_SBCK_041-34b>¶
　　考復别有書今院中長編不備諸書¶
　　並缺今具于后¶
　　　續通鑑長編　長編紀事本末¶
　　　&KR0038;紀　九朝通畧¶
　　　編年備要　建隆編¶
　　　隆平集　元符詔㫖¶
　　　治迹統類　兩朝&KR0038;史紀志¶
　　　東都事畧　仁皇訓典¶
　　　&KR0038;朝㑹要　續㑹要¶
　一太史公作世表年表至秦楚之際復¶
<pb:KR4d0473_SBCK_041-35a>¶
　　為月表致意極深晉代播遷魏宗勃¶
　　起所宜為表以分年統時兵火湮厄¶
　　南北二史無所憑依卒不䏻就至歐¶
　　陽脩任史官之責獨䏻扵宰相方鎮¶
　　年月譜系盖宰相之任匪輕推年可¶
　　以考得失方鎮之害最重因年可以¶
　　推盛衰宋朝興亡繇是可考目今舊¶
　　書尚有而史院無存今具于后¶
　　　百官公卿表　宰輔拜表罷録¶
　　　百族譜　麟臺舊事¶
<pb:KR4d0473_SBCK_041-35b>¶
　　　宰輔編年¶
　一禮樂厯代帝王不相沿&KR0670;自聶崇義¶
　　作三禮圖多有舛誤樂自王朴李照¶
　　胡瑗范鎮魏漢津房庶皆有異同史¶
　　志所載止扵一時而諸家所陳罔有¶
　　紀載其樂志止詳扵樂髓新經禮書¶
　　若元豐集議未之有載其書尚在可¶
　　𤰅討論今具于后¶
　　　開寳通禮　開寳通禮義纂¶
　　　分門禮選　禮閣新編¶
<pb:KR4d0473_SBCK_041-36a>¶
　　　太常新禮　慶曆祀儀¶
　　　太常因革禮　郊廟奉祀禮文¶
　　　致和五禮　大饗眀堂禮¶
　　　鹵簿記(有宣和/本院止)濮議¶
　　　東嚮議¶
　一兵刑徭役&KR0519;運度支随俗施政莫敢¶
　　偏廢趙元昊用兵保甲義勇保馬等¶
　　制羣臣各有議論王安石以顧役行¶
　　扵河北司馬温公以差役行扵東南¶
　　各有不便王安石青苖貸息大壊極¶
<pb:KR4d0473_SBCK_041-36b>¶
　　弊繇是馴致靖康之禍所宜博採奏¶
　　議及食貨等書以備作志¶
　　　經濟集　羣臣奏議¶
　　　三司攷　㑹計録¶
　　　救荒録　刑統¶
　一宋翰林視唐尤加清重有雜書可&KR0024;¶
　　志書者¶
　　　金坡遺事　翰林雜記¶
　　　續翰林志¶
　一地志宋有成書¶
<pb:KR4d0473_SBCK_041-37a>¶
　　　太平寰宇記　皇祐方域圖志¶
　　　皇祐地理新書　元豐九域志¶
　一纂修史傳必當先以實録小傳附入¶
　　九朝史傳仍附行狀墓誌神道碑以¶
　　備去&KR0145;¶
　　　琬琰集　諸家文集¶
　　　涑水紀聞　邵氏聞見録¶
　　　春眀退朝録　夢溪筆談¶
　　　龍川畧志　歸田録¶
　　　續歸田録　可談¶
<pb:KR4d0473_SBCK_041-37b>¶
　　　談叢　師友雜志¶
　　　童蒙訓　晁氏客語¶
　　　清豐懿範　韓忠獻遺事¶
　　　忠獻家傳　申&KR0038;春秋¶
　　　歐公本末　蘇魏公譚訓¶
　　　師友談記　王鞏聞見録¶
　　　桐隂舊話　王沂公筆録¶
　　　張乖厓言行録　胡安㝎言行録¶
　　　王沂公别録　舊聞證誤¶
　　　唐介事實　范太史遺事¶
<pb:KR4d0473_SBCK_041-38a>¶
　　　鄒道郷語録　豐清敏遺事¶
　　　文昌雜録　楊文公談苑¶
　　　麈史　&KR0014;改齋漫録¶
　　　石林燕語　嘉祐雜志¶
　　　東齋紀事　談圃¶
　　　澠水燕談　避暑録¶
　　　王鞏雜録　秀才間居録¶
　　　却掃編　揮麈録(録/後録三)¶
　　　典故辨疑　吕氏家塾廣記¶
　一諸降王當别立傳三朝史𫠦載簡畧¶
<pb:KR4d0473_SBCK_041-38b>¶
　　宜用偽史叅照作世家倣歐陽&KR0113;五¶
　　代史例¶
　　　十&KR0038;紀年　九&KR0038;志¶
　　　吳越𤰅史　南唐書¶
　　　江南録　南唐近事¶
　　　蜀檮杌　閩王事迹¶
　　　江南野史¶
　一宋代疆理北不盡燕城南不盡交趾¶
　　西不盡靈夏東不盡髙麗宜倣晉書¶
　　載記各紀其事當訪尋四境關渉諸¶
<pb:KR4d0473_SBCK_041-39a>¶
　　書¶
　　　髙麗圖經　至道雲南録¶
　　　趙元昊西夏事實¶
　　　交趾記　丙午録¶
　　　遼金誓書　&KR0038;書本末¶
　　　使遼録　西夏事宜¶
　一李筠李重進本非叛臣實漢周之忠¶
　　臣宋史作叛臣傳所宜改正韓通亦¶
　　周忠臣歐陽&KR0113;作五代史不立韓瞠¶
　　眼傳議者非之又如諸方僭竊皆宜¶
<pb:KR4d0473_SBCK_041-39b>¶
　　立傳宋史悉諱今宜㑹稡立傳¶
　　　李順　方臘　王則(叛記/甘陵伐)¶
　　　趙諗(有事實)儂智髙(事蹟/有平蠻)¶
　一歐陽&KR0113;作唐書曆志悉&KR0145;一行十議¶
　　造曆之法見扵志書宋世五朝志應¶
　　天曆乾元曆儀天曆崇天曆眀天曆¶
　　亦號詳𤰅獨熈寜奉元曆&KR0052;元祐觀¶
　　天曆崇寜占天曆大觀紀元曆洪邁¶
　　作志不䏻盡紀所宜訪求曆草見扵¶
　　志中大抵曆不差不改得其造曆更¶
<pb:KR4d0473_SBCK_041-40a>¶
　　攺則後有攷民間通曆學者亦有其¶
　　書所宜搜訪¶
　一神宗元豐以前官制似唐亦有増損¶
　　元豐以後官階勲爵分為二途史志¶
　　雖詳難便檢閲¶
　　　官制新典　官制舊典¶
　　　官制通考¶
　一藝文志自元豐後該載未盡宜以今¶
　　世所行書籍𤰅載舊制進呈者入書¶
　　目亦當以館閣書目為主分類&KR0024;入¶
<pb:KR4d0473_SBCK_041-40b>¶
自惟志學之嵗宋科舉已廢遂得専意宋¶
史亦嘗分彚雜書文集及本傳語録以次¶
分别不幸城西火灾舊書盡燬然而家世¶
舊聞耳受目覩猶䏻記憶&KR0137;者謂&KR0038;亡史¶
不宜脩南方鄙儒詎敢置論年齒衰邁分¶
宜歸老田里曠官縻職實為罔功而區區¶
素藴亦蘄别白以稱　朝廷奨拔之厚凡¶
所具遺書散在東南日就湮落&KR0137;得搜訪¶
&KR0137;得給筆札傳録庶䏻成書以𤰅一代之¶
史謹呈翰林　國史院謹状¶
