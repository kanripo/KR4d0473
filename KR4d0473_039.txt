# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:39.916836
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0402-039淸容居士集-卷第三十九.
<pb:KR4d0473_SBCK_039-1a>¶
清容居士集卷第三十九¶
　啓¶
　　　上王尚書¶
伏以瞻望聲容幸有登龍之舊披陳悃愊¶
慙無吐鳯之長圗鼓勇之新功冀鑄頑扵¶
大造掃門受業椷櫝致詞切念桷生不逢¶
時長始知學伶俜素緒綺襦紈袴之習無¶
聞零落青編簡漆汗書之蔵曷見久知我¶
軰固當投之濁流靖念斯文豈宜束之髙¶
閣操觚而歎詎秉異心倚柱而歌終持正¶
<pb:KR4d0473_SBCK_039-1b>¶
色胸臆結約肝膽輪囷惟其用拙扵今将¶
欲修名扵後載惟宏博世號殊科夷考哲¶
賢咸稱異數當紹聖之首創盖以窮經為¶
先至大觀之重删乃因代言而設唐朝疎¶
略故退之自笑其俳優宋制精詳至文公¶
欲加以深厚維較藝扵詞苑杳若探丸雖¶
置身扵書林悉同畫餅茍非討論扵暇日¶
孰能敷奏扵一時爰取舊規各成要覽涑¶
水之尚徳筆纂金桴義山之好竒文編玉¶
府初學記資騷人之属對稽古編假進士¶
<pb:KR4d0473_SBCK_039-2a>¶
之試文博要之粹扵丁年統類之塵扵乙¶
夜斯皆品節之效可為區别之模然獨此¶
書實難其例千門萬户恍焉莫知所之六¶
律五音聞之不喻其意至若寝門路鼓遂¶
成君子之欺御庫神弓終藉老兵之對望¶
洋之歎浩浩測海之智　一物不知過¶
亦多矣兩端而竭耻莫甚焉信知梓慶之¶
巧専益訝庖丁之技異伏惟内翰尚書先¶
生南州元老故國重臣望壓縉紳聊復浮¶
湛扵閭里文驚華夏未妨談笑扵江湖耻¶
<pb:KR4d0473_SBCK_039-2b>¶
申公之蒲輪便管寜之紗㡌樹人為急奨¶
士尤先子誠齊人侈以都邑之富波及𣈆¶
&KR0038;化其潢汙之卑是用忘揣顓蒙惠徼恩¶
育鉤玄提要在眀公為壯&KR0010;之筌蹄糾繆¶
繩愆扵後生為百世之模範儻獲書傳扵¶
琬琰尤當&KR0670;蔵扵巾箱與汝共之㴱議中¶
郎之隘非吾徒也尚祈夫子之憐欲報無¶
&KR0025;未言先愧¶
　　　謝王尚書¶
拔叔度扵㓜童㴱慙非偶執李膺之下御¶
<pb:KR4d0473_SBCK_039-3a>¶
竊喜同時敢縁擁篲之恭庸致摳衣之請¶
衮褒語重茅塞心開伏念桷才實滯頑心¶
尤退縮經箱塵寂莫逃家丞庶子之譏藝¶
苑雲蒸誠駭翰林客卿之對深恐凋零扵¶
冷譜固嘗論索扵陳編志不能以過人識¶
不足以廣問戴盆望日勤無補扵三餘坐¶
井窺天智有鄰扵五技衡門感歎斗室屏¶
營然而切觀盤盂之書致戒必謹韋&KR0076;之¶
義繕性尤深茍非取則扵古經曷足振名¶
扵来世虚心實腹學始類扵安弦閑邪存¶
<pb:KR4d0473_SBCK_039-3b>¶
誠念實同扵執玉反觀典學之成訓爰採¶
遜志之嘉名輙布請祈方虞僣躐豈駑駘¶
已下尚希一顧之功然爰居何知遽享九¶
奏之禮寒窗展玩絢兮虹蜺之章素壁髙¶
張森然神鬼之䕶論深藥石字重璠璵已¶
三復而吝消終九思而感併此盖伏遇某¶
官言為楷範道藴經綸化閭里之澆風愍¶
簮纓之弱息至誠樂易許傳新著之書雅¶
量恢𢎞不棄一偏之士遂令少賤屢獲親¶
承桷敢不躬勵前聞仰稱春秋之筆恪遵¶
<pb:KR4d0473_SBCK_039-4a>¶
眀訓益加嵗月之功永依師門以堅壮志¶
　　　與陳無我論樂府¶
伏承下教垂示雅詞退揆踈蕪敢居品藻¶
復縁眀命之重庸誦謏聞之迂執筆靦慙¶
通函傴伏切以陽春白雪之唱和者固希¶
清廟朱弦之音知之尤寡㦄觀樂府之傑¶
出悉為詞林之緒餘良由萬物變化之愈¶
多抑使五采章施之匪易龍文被寶鼎雕¶
刻益精天馬駕鼓車低徊滋窘貫珠之音¶
空在累黍之器莫傳吐角含商孰分其清¶
<pb:KR4d0473_SBCK_039-4b>¶
濁析宫合徴莫辨其短長俚歌日煩古調¶
㡬廢留連桃葉習晉世之風流淒切竹枝¶
傳巴人之羇旅江南腸斷之句誰足近之¶
涼州意外之聲今無是也風聲鳥葉當由¶
動植之可通霓裳羽衣徒詫神竒而自&KR0365;¶
捨陽關三疊之清怨變南鄉九闋之狹邪¶
樂意生香寫天機之妙理山光水色換俗¶
子之凡容彼誇刻鵠之工詎悟承蜩之解¶
精義無二至道不煩靖言思之孰可繼者¶
伏惟無我學士詞華泉湧言吐氷清飛星¶
<pb:KR4d0473_SBCK_039-5a>¶
急羽之秋文傾上幕投綸沈鉤之暇興滿¶
南山每希白石道人之雅聲以成黄絹幼¶
婦之佳制雪兒低唱未多學士之風髙墨¶
客廣傳益見咸陽之紙貴桷尊聞唯謹快¶
覩尤先用鹽洗金殊未眀扵物理以蠡測¶
海徒竊笑其心思狂斐莫裁涵容斯幸¶
　　　回宗人袁慶逺教授¶
同源分流夙感陶公之詠劬躬燾後每懐¶
韓子之碑均此靈根褎然望姓切以經術¶
基扵博士衣冠盛扵司空名節為天下髙¶
<pb:KR4d0473_SBCK_039-5b>¶
言非其過歌詩著先人跡時與之俱念鼻¶
祖嘗客扵上虞而耳孫分胙扵越土定居¶
鄞水占籍開封西湖之佐蘇公風流儼在¶
眀招而從太史文獻有傳光于淳熈錮在¶
嘉泰父子同館繼廣受之美談師生竝朝¶
陋禹宣之異禮京兆踵河南尹之祖武成¶
均慕光禄公之家聲藐焉遺孤承此𤣥胄¶
正倫之妬諸杜鑿地何心子雲之亡它楊¶
泝江有考車書一致江海相逢豈無它人¶
因以合譜伏維¶
<pb:KR4d0473_SBCK_039-6a>¶
教授學士摛詞展世敬業守儒謂鄧林之¶
廣敷本扵一木探崑崙之無底散作群川¶
田歸扵齊良非得已爰絶扵漢或曰未然¶
驗賦形之不齊審受氏之有自處祧唯謹¶
繫世是嚴然而内舉避親昔者之邉幅合¶
族戒令先王之凖繩愧鷽鳩之圗南憫騏¶
𩦸之伏&KR0820;羲之之别王述趣乃不同康樂¶
之愛謝荘心誠有得桷偶縁鉛槧久汙絲¶
綸傳呼欣大小戴之稱臭味鄙南北阮之¶
騃蔀室而得眀月當道而逢夜光百世不¶
<pb:KR4d0473_SBCK_039-6b>¶
遷揆宗支之非逺異姓為後幸譜牒之可¶
通敦叙攸同參承伊始永懐繾綣曷罄敷¶
陳¶
　　　謝閻學士¶
東觀英游乆欽諸老南州俚士獨守陳編¶
念相望之逈然知無因而至爾何期銓鑒¶
俾預薦揚惟清切之司存實作成扵俊乂¶
王言之制曰七史官之長有三風動四方¶
必訓詞之温雅詔垂萬世在書法之簡嚴¶
維班馬之良不能繼獲麟之筆而燕許之¶
<pb:KR4d0473_SBCK_039-7a>¶
體難以推𠋣馬之才藝不兩能物無全美¶
筆則筆削則削非曲學之可為見𫠦見聞¶
𫠦聞恐直情而難致古有斗米而作傳近¶
多千金以致詞好惡成一已之私褎貶失¶
當時之實掩長卷以竊歎抱遺經而自娛¶
故魏収以輕薄寡才咸稱穢史王通雖隠¶
淪不仕獨著元經方今偉績無前太平有¶
象大禮略封禪之記純誠汰郊丘之儀聲¶
教萬邦文質二代追皇猷創業之永傳丕¶
基嗣服之初必属鴻文以揚駿徳彰施作¶
<pb:KR4d0473_SBCK_039-7b>¶
繪極妙巧扵羣工雜比成音合天和扵衆¶
耳拔犀之選非易聚毛之長亦難如桷者¶
學不逮人志徒師古獻漢家三雍之頌庶¶
或可能續周書王㑹之篇良非所任揆小¶
材之雕鏤幸大冶之作成忘其顓蒙倍以¶
踊躍兹盖伏遇某官儒林冠冕文藪凖繩¶
桃李不言以成衆芳之春松柏後彫而貫¶
四時之氣官僚慎簡載籍肇新争名扵朝¶
難後来之居上脩身以道匪平進以依流¶
深虞同升之譏上辱大賢之舉幸相知扵¶
<pb:KR4d0473_SBCK_039-8a>¶
氣味迄無假扵聲容桷敢不益勵討論上¶
酬奨拔求識李邕之面當已有期效彈貢¶
禹之冠不㡬扵贅因風輸感執筆寫情嵗¶
律云更神休所屆庸致茵憑之禱密調鼎¶
鼐之和¶
　　　賀鄧善之應奉¶
兹審講徹皋比班登龍尾早居三字極鉛¶
槧之光榮爰作一經萃縑緗之芳潤朝端¶
色動江左文眀切以詞章之體與政相通¶
禮樂之宜随時斯舉誠少近古于以酌今¶
<pb:KR4d0473_SBCK_039-8b>¶
釋訓聱牙固難返殷周之盛委心綺靡殆¶
有鄰齊梁之風山東之詔令温然河西之¶
璽書炳在往者諸賢不競故先云亡掇拾¶
成言編聫賸語形模近巧難逃脱&KR1816;之譏¶
刻畫傷和殊近鏤氷之累徒畫虎以類狗¶
強令鶩而随雞事非偶然時使之爾念欲¶
復還其正氣抑嘗深探扵陳編然而木人¶
石腸難以語經綸之事河目海口要當歸¶
黼黻之才請誦所聞無出其右伏惟某官¶
清言古瑟雅製方壺冶百鍊之金而成雲¶
<pb:KR4d0473_SBCK_039-9a>¶
雷之竒合八珍之味以調薑桂之美當下¶
帷之多暇每傾盖而劇談意得忘筌神閒¶
䑛筆船容萬斛果自致扵水中芝産九莖¶
宜載歌扵殿内夙嘗相勉今匪共諛桷倚¶
馬才疎屠龍技謬歸来之詞莫擬遂初之¶
賦或尋話茅舍扵玉堂當廑逺想謹蔗漿¶
扵金盌冀保天和傾向之忱敷陳莫既¶
　　　夀鄭潜庵¶
兹審玉宇金眀蓬壺瑞藹數環六甲堯年¶
已合扵上元福擁三壬申旦適同扵洊九¶
<pb:KR4d0473_SBCK_039-9b>¶
江湖相慶樽俎交歡伏惟内翰學士鬱鬱¶
澗松昻昻野鶴辨排堅白共誇麈尾之清¶
言書喜硬黄猶習蠅頭之細字方窮太始¶
之理以與造物者游陋絳縣老人之年讀¶
清溪道士之易踏龜殻而一笑持蟹螯以¶
髙歌夢繞故園夀客相期扵晚嵗情親近¶
局麯生肎負扵良辰桷傾接維新扳援實¶
舊黄絹㓜婦之詞莫擬子墨客卿之賦未¶
能八千嵗為秋願致長生之祝六十飬扵¶
國佇看優禮之加薄物助誠副椷凟聽¶
<pb:KR4d0473_SBCK_039-10a>¶
　　　回交代潘檢閲¶
誦子墨客卿之賦竊有&KR0557;昂聆諸老先生¶
之言深相推挽審珠玉之將至愧糠粃之¶
在前慶牘未遑巽函先枉伏惟内翰學士¶
冰壺貯月水鑑懸秋下帷授徒有矻矻窮¶
年之趣閉門樂道無憫憫望嵗之憂追北¶
渚之歗歌覽東齊之形勝斧藻樸素丹青¶
炳靈相如封禪之書直譏其陋賈誼治安¶
之䇿允謂可侔濯纓益振其髙風結綬良¶
非其雅志金馬門之待詔有類俳諧白虎¶
<pb:KR4d0473_SBCK_039-10b>¶
觀之談經亦㡬糅雜維兹册府亶號詞林¶
寶書如山汗簡若束方偃武修文之盛乃¶
立經陳紀之初候日影扵松階詞容潤色¶
瞻天威扵芝閣議許討論匪慎簡扵英髦¶
曷専美扵治世除書一下輿論僉諧桷學¶
匪適今才不逮古重以簮纓之舊猶工鉛¶
槧之勤泉石寫心比元郎之漫仕山川感¶
興追杜老之壮㳺過厪㓜婦之辭重託聞¶
孫之好有懌其㫖不知所裁¶
　　　回冷教授¶
<pb:KR4d0473_SBCK_039-11a>¶
仰南州之喬木美䕃獨存望西山之慶雲¶
英光猶在居然傾盖之幸辱以投函之謙¶
斧藻溢情丹青炳目切以取士之岐不一¶
用儒之道實髙賈誼少年憂國之䇿允著¶
馬周逆旅入對之疏密諧法如牛毛賤若¶
魚目将望然而引去寜挽之以必来方今¶
人文交修禮樂備舉金馬碧雞之頌可被¶
弦歌赤麟白雁之祥宜書竹帛孰爲稱選¶
僉謂當仁伏惟賢良學士溟海扶摇清秋¶
沆瀣圓冠方屨儼魯國之舒徐漆簡汗書¶
<pb:KR4d0473_SBCK_039-11b>¶
補羽陵之疎略寶氣横鬱天葩芬竒方按¶
軌以徐行羞登途而捷進青氊舊物行廣¶
髙門白水同心益窺雅志幸雲龍之有應¶
成針芥之相投遺以十朋之龜貴若連城¶
之璧有味其㫖固難和扵大羮無徳以将¶
敢亟酬扵雜佩銘膺感幸占對簡蕪¶
　　　賀吳編修¶
兹審疏青汗簡錫寵身章史官之具三長¶
英髦慎簡聖經之法五始盛事特書荷針¶
芥之偶投慶雲龍之胥㑹編修内翰篤志¶
<pb:KR4d0473_SBCK_039-12a>¶
精白結交老蒼審黄鐘扵希聲灼知律吕¶
嗜昌歜之古味允適酸鹹維懐寶而深蔵¶
終待價而一試筆耕云舊學殖焉窮桷師¶
友川流獻文日墜喜而不寐類文子之同¶
升樂以忘憂慨宣尼扵往昔斐然賛美蔑¶
以效規¶
　　　夀貢仲章¶
月暈虹蜺藹南漪之五色春浮花桺揆東¶
作之平分孕彼玉人瑞兹寶運伏惟某官¶
池塘逸興金石流波懸弧表四方之心逺¶
<pb:KR4d0473_SBCK_039-12b>¶
游結駟落筆擬千古之作長歗彈冠愛東¶
方之偷桃専北門而視草盖将旬五日而¶
後返抑亦一千&KR0010;以来歸桷善頌莫陳雅¶
㳺屢接沈香亭北行催芍藥之詞白玉堂¶
前愧伴梅花之直薄儀侑祝副穎瀆清¶
　　　賀鄧善之&KR0113;譔¶
伏審儒林著望詞苑貪賢超近署之清班¶
贊中朝之元化光膺異數&KR0098;際重熙敢縁¶
肺腑之私庸寫胷臆之藴切以王言之制¶
始分於唐人文之精特盛扵宋故便扵宣¶
<pb:KR4d0473_SBCK_039-13a>¶
讀者必資諧叶而直以訓告者當務簡嚴¶
作者數公流為末𣲖學疎而才勝每師浩¶
汗而失扵麤疏記贍而思遲必慕敷腴而¶
拙扵裁翦鳬鶴不續蕭蘭莫分盖洗金以¶
鹽當研物理而攻玉必石有假朋從厯年¶
滋多此道不競蔵名淵黙莫窮龍虎之變¶
騰處友善柔徒欣牛馬之奔走望風随其¶
臧否疾才摭其短長有符東晉之清談自¶
謂西都之舊作昔君實不為四六語未嘗¶
失朝廷之尊而温伯&KR0186;草廿二麻豈害為¶
<pb:KR4d0473_SBCK_039-13b>¶
錢穀之吏必此為士其何敢言然作新斯¶
文是在吾黨復古之道誠惟今兹起八代¶
之衰昌黎固専其事振五季之弊師魯亦¶
預有功樂在羣居道無孤立伏惟修譔學¶
士丰姿凝湛雅量韜深大音希聲儼一獻¶
九奏之意𤣥酒不和成百拜三行之儀中¶
和養其本根英華發扵情性譬若夜光眀¶
月衆咸以為寳珍方之威鳯祥麟人莫窺¶
其形状陳太丘之容衆王茂𢎞之盡懽以¶
為黼黻帝猷曷&KR0145;竟寜之事丹青神化獨¶
<pb:KR4d0473_SBCK_039-14a>¶
追正始之音桷㓜講門功早親庭誥探諸¶
老之源委不知者謂得異書道前賢之心¶
期無聞者猶譏曲説懼廢三槐之緒聊希¶
五栁之恬為可汰之技官守不求之樸論¶
要蘄傳後寜望叙遷欣覩除書缺修賀記¶
幸燈火平生之舊道江湖相忘之言人皆¶
曰賢亦既遂彈冠之願老而能學當益思¶
炳燭之勤敢效頌規斯為處與¶
　　　囘趙太社¶
㐲以豎燎扶朝陽之光敢居斧藻贈貂得¶
<pb:KR4d0473_SBCK_039-14b>¶
眀月之報庸謹襲緹三復先猷重陳素欵¶
切以屬辭比事匪遵魯史之舊文微顯闡¶
幽允正周王之大統無傳而著惟道是眀¶
然而獲麟之箋有鄰神怪矢魚之訓詎止¶
觀陳紛然賣餅之譏蕞爾垂旒之喻泥天¶
正扵長曆循夏五之闕文郊用辛而非長¶
日之時禘尊祖而雜圜丘之謬清言何補¶
墨守徒矜投膠澄百尺之渾引髪舉千鈞¶
之重首勲啖趙心學邵程義理精眀賴先¶
儒之啓迪權衡輕重資前哲之賛揚嘗窺¶
<pb:KR4d0473_SBCK_039-15a>¶
西周之簡編深陋後王之典禮致太平者¶
猶有羣議言五伯者殆無全人廢學熈寜¶
卒致爲我之歎尊王慶曆遂多刻吏之嘲¶
人物眇然年運而往伏惟大尹學士山林¶
圭組燈火詩書返袂髙歌法天時扵五始¶
下帷坐授悟人事扵三微載惟先正細氊¶
奏對之書是爲後學青箱纂輯之式集狐¶
扵腋端有假扵翼成洗金以鹽良永慙扵¶
瘢索桷困學有志强仕無功百年雁塔之¶
聫登季世龍門之末至欒胥皁𨽻捫心有¶
<pb:KR4d0473_SBCK_039-15b>¶
感扵同時管鮑交朋掉首未逢扵知已翕¶
然針芥終以絲蘿萬二千五百家為鄉豈¶
無好學二百四十餘年行事聿覩成書擁¶
篲以陳袖函非禮尚祈矜采俯賜鑒融¶
　　　囘趙太社鄉飲¶
習鄉上齒咸推大里之典刑隆禮尊賢幸¶
屬貞元之耆舊矧蟬冕三公之地在皋比¶
一變之功人物眇然年運已往扵粲雙魚¶
之牘孔昭二馬之期入學祭典修願廣太¶
平之盛觀升歌主人獻敢随後進以同登¶
<pb:KR4d0473_SBCK_039-16a>¶
　　　回趙太社¶
切以百人逐免祗益苦心一朝解牛敢煩¶
敏手念洛社久存扵鄉約而杜陵&KR0137;廢其¶
家聲宰肉莫均㧞毛不與仰止金刀之禮¶
樂陳兹典午之春秋無以易堯不如歸趙¶
粲飛函而禮讓堅縮裏以勞謙君子是憂¶
貪人斯幸潛魚畏餌雖自潔扵水中羣蟻¶
慕氊卒相縁扵堂上其為計則得矣獨竊¶
議其可乎難以立談終祈臥治匏五石而¶
無用其果不能粟萬鍾以何加頋兹可陋¶
<pb:KR4d0473_SBCK_039-16b>¶
僉謀懇切童瀆矜融¶
　　　夀徐徳剛(八日/七月)¶
涼生兎子瑞應麟兒𤣥祖流芳嵗逺猶傳¶
其玉硯黄姑停宴夜分端俟扵銀津家聲¶
之克振可覘宅相之深期有在桷陳人愈¶
拙妙語莫工望閭里之葱葱阻舟航而耿¶
耿九五一曰夀願益窮皇極之書四十不¶
動心矧已開中年之衮薄儀侑祝善頌増¶
情¶
　　　謝程承㫖¶
<pb:KR4d0473_SBCK_039-17a>¶
爵人扵朝已甘遜避譽髦斯士忽被選掄¶
小已惟驚大鈞有自切以王言之制炳若¶
日星帝令之行潤如風雨三代訓誥誓命¶
之作理雖同而體實殊累聖&KR0010;月日時之¶
編事若近而書貴𤰅簡嚴足以成信史清¶
切然後為　人才非甚長藝莫能擅皇眀¶
啓御文治興圖漆書汗簡之竒来者不絶¶
金泥玉檢之陋却而未遑寬大之詔數頒¶
遺逸之聘屢舉宜得鴻碩以贊雍熈大鵬¶
乗風乃鷽鳩之斯集長鯨失水頋螻螘之¶
<pb:KR4d0473_SBCK_039-17b>¶
所凌憫涇渭之孰分慨薰蕕而同置拾芥¶
而取青紫彼謂不難相馬而視𤣥黄曷云¶
有遇炙手可熱涌氣如山生能齊言豈荘¶
嶽之所變耻與噲伍何淮隂之過髙惟末¶
俗之寔繁斯南士之不競離眀有照渙汗¶
聿新鍊金扵陶冶之餘煮海扵剛鹵之後¶
聚毛雖氄擢象是精懸水鏡扵廟堂今兹¶
選衆審銓衡扵臺閣夙已簡僚閭巷駭聞¶
江湖翹首桷之不佞人能具言性褊介而¶
弗通學固陋而無補少承諸老欲窺龍馬¶
<pb:KR4d0473_SBCK_039-18a>¶
之祕圗晚效一官深愧蟲魚之曲學守西¶
樞之遺緒望北門之後塵待坐松階占對¶
或言其可教散襟茅宇倚歌人數其太迂¶
雖慙殺青之工僅免尸素之誚既云美解¶
寜敢强留蒼狗浮雲幸逃物論白駒過隙¶
謂失事機蠖久屈以奚伸鴻已飛而何慕¶
私以恤緯之諛見敢言出綍之舊章知之¶
非艱試可乃已泛觀唐世厯攷宋朝元白¶
才髙必授題而方拜歐蘇望重免給札以¶
即真誰謂秦無請從隗始惟智行其無事¶
<pb:KR4d0473_SBCK_039-18b>¶
扵人何所不容然而争進駢肩一兎詎堪¶
其百逐旁觀裏手前禽終失扵三驅彼非¶
招而不来羌奚為而遽集議由鴟閣功在¶
鑾坡此盖伏遇某官間世宗工先朝元老¶
文諧律吕八音振而四懸成智合蓍龜六¶
虚周而三極建既任棟梁之重彌深參术¶
之儲謂立賢無方當視朔南之員幅凡成¶
人有徳豈拘州里之逺遐夾袋初謄青氊¶
已復桷蒙恩若是圖報謂何欲酬國士之¶
知願假客卿之對承眀三入莫能書赤麟¶
<pb:KR4d0473_SBCK_039-19a>¶
白雁之祥滄海重㳺要飽識紫鳯天吴之¶
異寸心有在千穎莫殫¶
　　　謝李承㫖¶
五載辤榮已安初服一朝出命遽復舊氊¶
三已何慙重来有靦切以太史編摩之所¶
翰林清切之司貴慎密而熟扵憲章尚精¶
敏而逹扵事勢欲取倜儻絶羣之士将貽¶
落魄無檢之譏茍従依違寡言之人必致¶
脂韋不稱之弊原昔養才扵館閣之地盖¶
當責效扵廊廟之時文治日興皇猷淵黙¶
<pb:KR4d0473_SBCK_039-19b>¶
委諸元宰于以彰衡石之無偏詢扵輿言¶
足以知芻蕘之可擇克謹天戒慎簡乃僚¶
肩摩足累之徒揚鞭而避巖棲穴處之隠¶
接淅以来矧聲教久敷扵朔南而忠信可¶
行扵蠻貊㧞茅以彚采葑不遺有如苦窳¶
之蹤亦預陶甄之選兹盖伏遇某官精忠¶
貫日盛徳格天髙宗之得傅巖營求諸野¶
成湯之扵伊尹學焉後臣彌窮成性之存¶
存益著匪躬之蹇蹇以匡王室其代予言¶
惟宫府一體之意深念君臣同心之㑹罕¶
<pb:KR4d0473_SBCK_039-20a>¶
願因知己庸敢竭愚難得者非常之機易¶
失者不次之遇方今輿地紀載悉歸于梯¶
航觀闕㑹朝相望其冠盖東漸西被上際¶
下蟠法過密則煩擾而不安赦愈多則姦¶
媮之滋幸理錢穀雖號為俗吏當究其出¶
納之源議禮樂實本扵儒生孰眀其沿革¶
之理同風俗以合志尚敦朴素以去竒衺¶
言舉斯心可運諸掌然文盛必有武弊而¶
陽長尤懼隂来積薪憂燃非賈誼之過計¶
前籌借箸乃張良之逺謀和羮難壹其酸¶
<pb:KR4d0473_SBCK_039-20b>¶
鹹成錦易工其萋斐有懸髙鑒奚假諛言¶
桷累世詩書百年簮笏與銅臭而同傳敢¶
謂未然為瓦注以自怡不㡬扵佀當朱門¶
炙手之日乃清林散髪之秋著書期身後¶
之名擊缶遂山中之樂恩蒙乗傳非所據¶
以屏營技止操觚将何為而報謝念承眀¶
三入而奚補望天門九重而莫通大書特¶
書執筆難施扵青簡一命再命循牆深愧¶
扵素餐曷稱奨提惟肩樸直玉堂獨掩恍¶
江南送客之情懐衡宇載瞻形稚子候門¶
<pb:KR4d0473_SBCK_039-21a>¶
之夢寐願安静退以盡感藏¶
　　　賀曽提舉¶
兹審望領儒先道光王化宣尼乗桴之意¶
豈果居夷㓜安度遼而還殆将易俗登&KR0801;¶
可俟艤舟以須伏惟某官妙思春雲壮懐¶
秋水掣鯨魚而游員嶠竒觀畢陳踞龜殻¶
以挹浮丘妙言合奏身寄神京之陸海胸¶
蔵東壁之木天允議居中詎宜補外桷屠¶
龍技拙倚馬才疎詭御以告王良則云豈¶
敢執鞭而慕晏子尚或可能不腆儀羞無¶
<pb:KR4d0473_SBCK_039-21b>¶
文敬在¶
　　　招俞光逺入塾¶
七嵗入小學㓜儀㴱著扵曲臺三年通一¶
經俚諺敢誇扵東魯先猷滋逺頴識無聞¶
空多老翁不量力之譏莫慰大賢願汝為¶
之意伏惟教授學士砭頑妙手注巧良模¶
樂矣誨人陋孫寳之避舍幡然就道知李¶
耳之入闗談經排狗曲之嘲挟䇿耻兔園¶
之固以身徇道初何愧扵古先辤富居貧¶
益有覘扵雅量尚煩負劍辟咡之訓以成¶
<pb:KR4d0473_SBCK_039-22a>¶
灑埽應對之儀虚左以迎側躬而俟¶
清容居士集卷第三十九¶
<pb:KR4d0473_SBCK_039-22b>¶
