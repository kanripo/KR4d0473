# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: JUAN 1

<md:KR4d0473_SBCK_001-1a>¶清容居士集卷一¶
　　¶　　　　　　　　　　　元　袁桷　撰
　　贓
　　　導游賦¶
　陳郡袁桷家於甬之隅足不踰闕而四方¶交游徃復
　之義亦能舉其槩聞吳興子昂¶趙子清名雅言為作
　導游賦道予所蘊亦¶以見夫思其人而不可見之意
<pb:KR4d0473_WYG_001-1b>
　詞曰¶
嘗悲乎好游之士閱終歲而莫聞非秉志¶而媚私亦飾
行以矯羣方其命車於王良¶假驂於造父過屠繒之沛
弔絃歌之魯許<md:KR4d0473_SBCK_001-1b>¶身結志慷慨傴僂抗銅盤以矢辭握幽
蘭¶而結賦炫華堂之冰雪眇修途之霜露葢¶將修斷金
之利雖䦧牆而莫我敢侮息肩¶於門晞髪於廬不一歳
月迨見夫蠅聲而¶歌倚楹而吁雖千里之異殊何老壯
之卒¶逾也世有索居肥遯墼門塞竇尊委俚之¶聞友汗
<pb:KR4d0473_WYG_001-2a>
青之朽是猶談智於尺寸測日於¶戸牖猛虎嚵嚼幽猱
悲啾獨行無儔謹揉¶其輈粲彼一士與時偕藏具大塊
之清淑¶服忠厚以自昌余將徃而未得倚呉山以<md:KR4d0473_SBCK_001-2a>¶相望
振衣中庭萬籟寂𤣥頎形廣顙㫬兮¶翩翩墜余以言曰
懐辛之椒人或議其妖¶充梁之木人或惡其獨夫既自
以為直而¶亦豈不以為曲阮生自持幾於目語削木¶已
漫假手於祖匪達人之曠羇終察察乎¶亷隅余囅然而
笑喟然而思拂龜以占莫¶測其疑抑搔首而欷&KR1187;故髣
<pb:KR4d0473_WYG_001-2b>
髴以致期遂¶申之以辭連城之璧佩以容兮環龍之劒¶
喜其鋒兮伊若人兮物不可同兮我欲從¶兮樂有終兮
江山兮複長方舟兮可航辭<md:KR4d0473_SBCK_001-2b>¶未竟童子擁篲而前曰豈
所謂千載之人¶耶吾當從子而西矣¶
　　　雲林賦¶
若知雲乎昭昭然服光以廣微隆然廓然¶又似夫五色
萬物而沉幾來弗以趾去弗¶以馳其始也盤辟夾輔輪
輪囷囷孰合其¶處所其終也寸芒以興導轟轟啟鈴鈴
<pb:KR4d0473_WYG_001-3a>
汨¶沮洳襄丘陵若慕而佇若泣而赴愀兮哀¶不知所訴
蜿蟬眇綿含英吐鮮逌傾葢而¶忘返粲接席以爭先誠
果樂乎莫與之宣<md:KR4d0473_SBCK_001-3a>¶形成乎無形名生於有名囿於家林
允為¶儀刑奉蓍占之曰居髙而卑佩矩带䂓升¶於木無
徃不復不泄不辱言歸其谷伊南¶維湖將以為居齋三
日祝而蒞諸薈兮中¶峰式瞻其端為章為祥為輪為冠
風以潤¶之雨以需之挾陰而&KR0821;乘陽而舒朝飛夕¶躋莫
窮其棲有翼者鵠遵於其涯曰將有¶行自東徂西綏而
<pb:KR4d0473_WYG_001-3b>
迎之維墉之崇施而流¶之維泉之通以沐以容是謂雲
林之宫¶
　　　𤣥雲石賦<md:KR4d0473_SBCK_001-3b>¶泗流迴淵禹朝步兮秉陰發竒靈鼇負兮¶玉質墨章浮
帝都兮廉辨以清協磬濩兮¶堅剛洞虗積元感兮磅礴
太素屹空嵌兮¶靜居泊如日儀以湛兮虗一闡圖握九
讚¶兮八方宣明二儀竅兮抱形介貞合窈眇¶兮絪絪縕
縕道之奥兮肇稱𤣥雲吾將以¶觀衆妙兮
<pb:KR4d0473_WYG_001-4a>
　　　淳賦¶
粤若䆳古仁風熙熙擊壤灌陰以佚以嬉¶巷無夭瘥物
無癘疵祥麟應囿靈龜負池<md:KR4d0473_SBCK_001-4a>¶樂以導和禮以黜衺奫奫
其春渾渾其天¶守冲若虗不夸不鐫佩矩帯䂓養於深
淵¶擬諸樸兮文理具宣擬諸象兮充然混完¶見不以迹
視不以形斟酌太和肧胎粹精¶居之莫疑神維壹清若
有若亡訖莫可名¶二儀絪縕肇分化醇人行乎中孰全
其真¶注兹𤣥酒淡兮在尊御史氏尹敏學潛珍¶服習典
<pb:KR4d0473_WYG_001-4b>
謨葆厥靈根齋居靜儀人莫可聞¶攷諸庖羲其名曰淳¶
　　　玉龜杖賦<md:KR4d0473_SBCK_001-4b>¶有璞於此純綸氤氳瑶光之精為靈為文¶謹櫝以藏不
泄孔溫穹窿中乾夷靜合坤¶淵淵其容深深其神爰有
善木含章揚芬¶飾端以儀徃來無垠鬱峩壽宫有粲者
雲¶維季翼翼聿懐彼濆跪而祝諸以奉番君¶曰履道坦
而元吉者歟任重而不希其力¶者歟視下而無危嬉戲
如兒審時而行得¶艮以防抑心自强厎夫康莊其形不
<pb:KR4d0473_WYG_001-5a>
孤其¶智若圓化而神之曷知其遷以相以持是¶謂期頤<md:KR4d0473_SBCK_001-5a>¶　　　桐柏觀賦¶
　孫興公天台賦運意髙簡忘象以求斯得¶之凝和盧
　君居是山以桐柏觀圖授余曰¶子為我縯繹其景不
　揆瓦石援筆為之賦¶曰¶
厚坤載徳台山効靈蜿蜒扶輿天孫之精¶僊書易之以
桐柏敞神界為金庭轇轕三¶光磅礴太空睇暘谷之倒
景卒莫能擬諸¶形容也睠彼華頂羣山啟蹤倡九牧以
<pb:KR4d0473_WYG_001-5b>
執¶玉巍冠仰其顒顒香林玉霄夾驂以從華<md:KR4d0473_SBCK_001-5b>¶林不彫卧
龍嵸巃玉泉御右法蓮殿戎東¶峙翠微西蹲紫霄巧面
勢以規輔𤣥扄沉¶沉乎泬寥維妙有之珍館匪攀援之
可求¶除三彭之内蕩守中戒以默脩影息於鄧¶林機忘
於海鷗上池飲之以洞視金膏服¶之而冥搜不然者良
不能以乆留也粤昔¶子晉韜精帝京弄參差於緱山摶
扶揺以¶遐臨瓊䑓儼其龜負雙闕屹乎龍蹲正右¶弼以
贊化千齡髣乎氤氳故兹山也四面¶削成中心如掌真
<pb:KR4d0473_WYG_001-6a>
風合於冥廓梵炁通乎<md:KR4d0473_SBCK_001-6a>¶肸蠁三井之泉千尺之潭臯羽
警其瀼露¶髯羊匿於陰嵐飛梁凝冰側足涉褰翠藤¶流
霜觸纓捫縁梭溪交流以織文忽螮蝀¶之鉤連望飛瀑
之懸絶日五色而成妍夫¶樂與餌過客所止夸誕逐魂
踐形者恥長¶生之藥眇茫於神山執期之候詼譎於五¶
利却衰䟽頑簡易理得其亦有所益乎菌¶蠢春秀篔簹
冬萌五葉之松三脊之香丹¶光騰於金鼎冰泉徹於銅
罌服食之而不¶墜身輕忽焉以復丁企列僊之遺蹤葛
<pb:KR4d0473_WYG_001-6b>
翁<md:KR4d0473_SBCK_001-6b>¶䇿名於太極斗晶熒於樞紐金光雜流於¶瑶席納雷
谷之砰磕窮幽淵之罔象丹鳳¶昔焉以來儀凡羽厥今
以避讓諒守貞以¶制氣匪狡獪以增誑法不孤立道不
虗行¶繼之者白雲先生受素書於軒轅襲帝胄¶於典午
憺寡言而無營思坐忘以遐舉承¶唐皇之明問敷清淨
之舊章署漆書於寶¶幢迎黄雲於玉堂厥後憲章希夷
範圍靈¶寳誦蘂珠之𤣥文過期頤以終考若是者¶誠何
異於蓬島或有言曰樓臺榮觀方士<md:KR4d0473_SBCK_001-7a>¶侈崇夷考是山不
<pb:KR4d0473_WYG_001-7a>
綺而豐不幽而通廓兮¶其有容閟兮其訖逢味興公之
抉竒訊擇¶木之寫真若増其嶔崟盡其窈深身不羽¶而
凌遡俄曾城以瑤林迺若丹霞伏光鐵¶柯舒英集衆妙
以凝睇髣三真之傳經擬¶金剛於鐵磨警黑業於鴻鐘
何錢李之二¶王莫能悟其祿終猿抱子以望月虎伏威¶
而諷風靈璈清以集鸞哀弦急而驚鴻爰¶自有而即無
眇壹氣之鴻濛悼南國之蒸¶歊髣天都之肅冽彼夏蟲
與火鼠徒自煎<md:KR4d0473_SBCK_001-7b>¶以内熱申之以辭曰
<pb:KR4d0473_WYG_001-7b>
帝子下兮雲中質通明兮粹冲覽炎洲兮¶垢紛節容與
兮兹峰蓬瀛杳兮無極浪滔¶天兮不可以屐境荒滅兮
亡益曰此留兮¶吾將以内息神為凥兮氣為輿朝紫霞
兮¶暮清都黜視聽兮道靡渝歴千劫兮復故¶初雲凝素
兮中壇鈴流露兮日暾三灾屏¶兮嘉祉繁語夫世人兮
歸休乎靜觀¶
　　　椿堂賦(為宜春彭有/¶年道士作)
昔嘗疑夫漆園之叟學幻而逃虗詢蟲魚<md:KR4d0473_SBCK_001-8a>¶之疏考風土
<pb:KR4d0473_WYG_001-8a>
之書莫之敢圖余游上京¶有客北窮夫金山西歴夫賀
蘭南踰雕題¶東超三韓囅然而言芒芒禹跡子所履者¶
誠然乎冬裘夏葛寒暑之運環也今也日¶臨中街霜飛
冰霾毳集於踵貂挾於懐戴¶斗接淅承露凝桮子安視
而靡猜駭聞忽¶見知奚窮乎齊諧吾先枚夫九州者而
言¶之屢熟之稻南州是專十丈之蓮華峰所¶傳栝化石
以錫貢樟生庭而為州梅梁分¶以鎮妖牂牁肇乎維舟
杞犬吠而質變葠<md:KR4d0473_SBCK_001-8b>¶人形以劑投華平雒常瑞於皇圖蓂
<pb:KR4d0473_WYG_001-8b>
莢屈¶軼盛於堯世木沉産子以成國樹古眩精¶而為魅
松分秦王之封柏擅蜀相之祠若¶是則復何疑焉在昔¶
大帝窮源崑崙見北溟之鵬視之若雪即¶之如雲得其
遺羽丈尋不能以論是齊物¶者非寓言也耶維老彭之
遺裔握六氣以¶自馴肇兹齋居其名為椿二儀絪縕周
流¶無垠則以自儀道合至淳吸兮若鞴旋兮¶若輪肅兮
似秋熙兮如春行乎六合而不<md:KR4d0473_SBCK_001-9a>¶躓則所謂八千者吾猶
以為歳年之稊米¶也客揖而去遂為之賦
<pb:KR4d0473_WYG_001-9a>
　　　仁壽堂賦¶
　合江老人杜氏行年八十有二其鄉人尊¶之以仁壽
　因名其堂子輝卿今為蜀省掾¶來京師求賦賦曰¶
合江老人生於三卯歳之中秀睂疎明鮐¶背隠隆家事
𠡠斷遺聞㫪容口欲宣而彌¶哽情屢發而莫逢㑹稽生
揖而進曰生居¶東南襲輕飫甘耳不屬於鉦鼓目不接
於<md:KR4d0473_SBCK_001-9b>¶戈錟合江之事相傳於游談願削牘書槧¶俾鴻筆以
有參老人改容正襟徃佀可尋¶夢若初覺病猶在身方
<pb:KR4d0473_WYG_001-9b>
其誓師斗城滅親¶割情盟重於白馬命輕於浮塵黄風
颺沙¶千戍屏營擁若波湧排若算經危堞隳而¶礮激闒
㦸護而矢承躄者瞽者各有攸職¶熏窒旁穴旦不遑夕
壞館門毁甃石樹列¶對峙填負旁阸卓飛泉於雲根起
清流之¶千尺目不能承睫氣不得納息黑祲障空¶燐煙
蔽江横厲排蕩抶擊舂撞擬效順思<md:KR4d0473_SBCK_001-10a>¶投降提奬之主怒
莫敢當忽風歛而川止¶活噞喁於鼎湯噫嘻吁此其瑣
譾者耳華¶陽之徃躅肇於文翁悉於太冲纖侈日滋¶繇
<pb:KR4d0473_WYG_001-10a>
是鑠景福盪醇風鬼嘯髙居神泣巨峰¶棧閣如砥萬騎
突馳火連摩圍氛翳峨睂¶築京觀以專戮甚槀街之陳
尸順舟而下¶者十不得一緣澗歴塹視京垓之豪釐﨑¶
嶇古渝前彭後余保衣冠之弱緒猶興文¶以舒徐逮夫
六合㑹同彈丸震驚發渙號¶以澡雪緝政俗以治平則
夫兩州之土民<md:KR4d0473_SBCK_001-10b>¶無遺鏃之害歌帝徳以底寜㑹稽生¶仰
而愀俯而笑在易之象復存於碩果物¶極者斯通盛過
者斯禍維今老人熙熙其¶天休休其心事至不忮智藏
<pb:KR4d0473_WYG_001-10b>
惟深式是表¶儀化而慆淫國有耄叟鄉有善人仁壽錫¶
名爰則其淳感古樂今兹其為擊壤之堯¶民¶
　　　樂水圖賦¶
東坡先生脫逺游之履衣紫絲之衣與黄¶冠師跪坐息
機臨清泠之淵憩巨樾之陰<md:KR4d0473_SBCK_001-11a>¶意消言忘其得在心飛泉
琮琤寒源杳深¶悲塵寰之隘險抱竒璞而莫陳將以善
夫¶濟世之極樂至理以自新維兹水之無倪¶非智者莫
能以鑒彼河伯之好夸終望洋¶而浩嘆翳西海之沈羽
<pb:KR4d0473_WYG_001-11a>
竟其說以恠誕小¶大不同其病則通駭於所聞者忽所
見誠¶哀乎舉世之盲聾余嘗披神禹之地圖考¶先生之
轍迹而誦之方其發軔于瞿塘千¶里一瀉鑒燕安之酖
媒悟孤孽之非禍雖¶盛氣之飄忽已足窮物理之化迨
其中年<md:KR4d0473_SBCK_001-11b>¶倦趨分符東上慨河流之奔駛城不没者¶三板
先生胼胝以先激而返之有以遏其¶性之狂悍伊文登
之貝宫空百幻以自獻¶實精誠之冥通異燃犀之獲譴
至於羣妖¶肆憎百懾相乗先生怡然而行試正命於¶巨
<pb:KR4d0473_WYG_001-11b>
浸儼安流之無驚耿耿明夜乘桴南歸¶海若息波馮夷
効竒混六鑿於一噫信天¶地之不私匪深於水者其能
若斯耶玩王¶孫之游藝弄五采於素絲聴之而無聲即¶
之而若遺若然者欲以求先生之所樂無<md:KR4d0473_SBCK_001-12a>¶異畫餅之充
飢¶
　　　餘閒齋賦¶
曷不觀夫農父之治田春耕夏耘晝作夜¶緝望嵗常有
思憫苗若不及候其陰晴謹¶其涼熱食不滿嗛目不承
<pb:KR4d0473_WYG_001-12a>
睫穡事告成以¶祀以享入此室處曰余將有養休其四
肢¶里閭熙熙甕牖迎陽兹其為一歳之隙得¶以自怡者
與古之志士範圍天地之初冥¶搜密籌心如淵珠據㑹
以集要積神以合¶虗冬爐夏葛謝而弗居逮其蓄極以
通若<md:KR4d0473_SBCK_001-12b>¶燭計龜卜物莫能沮燕居申申欲不踰矩¶倚門而
歌聲裂金石恢乎其有容順化而¶有得葢其勤者若此
則其終也迺以豫佚¶惟昔賢之肥遯屹乎其頽波青林
扶疎擢¶兹瓊柯味道以觀澹乎不頗閱世推移飲¶兹無
<pb:KR4d0473_WYG_001-12b>
何養其粹精不激不阿有客仰止摭¶其嘉名以處以息
慨然而言曰悲濁垢之¶駢臻御吾輪兮焉窮愍逐日以
道死異惜¶陰之度功厥今金馬公車履舄接踵承色¶以
求為疲為冗退食以休濯其靈根藏真<md:KR4d0473_SBCK_001-13a>¶養恬疏清滌袢
庸式庸佀著于門顔維四¶民之有制實士農之居先惰
于初者躓于¶後弊于智者罹于艱歸休乎君援琴而歌¶
曰羣動兮夜息質貿兮吾徒曷猖恣不能¶以自適書兮
在庋斝兮在席復吾初兮以¶無忒
<pb:KR4d0473_WYG_001-13a>
　　　息齋賦¶
慨太素之日凋服仁義者亦幾乎外馳百¶幻眩晃衆愛
糾縻側身於積薪之上試命¶於累卵之危髪盡化而齒
將終竟不得要<md:KR4d0473_SBCK_001-13b>¶領以自持端木之智工於言結駟之徳
色¶索其中誠餒然也史遷之足老於行悲憤¶之書不能
以全其生也東門之悔華亭之¶悲是猶碎轂而大輻掘
泉而止渴何其遲¶也古之至人止於其所不止休於其
所不¶休兢兢惕惕不得而名之强名曰息夫息¶形者神
<pb:KR4d0473_WYG_001-13b>
清息事者愚絶息心者心愈馳息¶名者名愈徹莊周之
息影為荒唐陶潛之¶息交為慨慷是皆未得其當若然
者其必¶有自息之方夫知古而不知今謂之陸沉<md:KR4d0473_SBCK_001-14a>¶世故
之岐多人事之機深生乎下都兮又¶安能超舉以絶塵
惟李侯之靜好藹鄒魯¶之淳風不求異乎人黙息以厎
于鴻濛振¶纓而趨簿領如棼上下雜糅否臧混淪一¶息
而求之何異解牛之芒刃𦕈目於毫分¶也退居申申圖
書領賓不喜不慍寂然含¶珍吾有以知其息之外陳者
<pb:KR4d0473_WYG_001-14a>
矣夫天地之¶理動靜濟焉偏一而用則為五行之沴人¶
身之氣如車軸窒而不流則為疾癘為末¶廢若侯者其
何以為息之體而余以為外<md:KR4d0473_SBCK_001-14b>¶陳者豈侯之意歟他年成
功而歸晞髪於¶彭咸洗耳於箕潁味乾健之㫖以極君
子¶之理吾不知侯之所謂息者其信然耶其¶寓言耶¶
　　　凝雲石賦(為張希/¶孟作)
文登之宫積濤成雪天風蕩摩海氣幻滅¶嶔崟蜿蜒堅
若金鐵大者成巒小者成穴¶蜂房羣綴蟻曲百結爰有
<pb:KR4d0473_WYG_001-14b>
張子抉竒發珍¶藉以文錦炷以古熏陋博山之侈靡髣
爐¶峰之氤氳湛然塵消號為凝雲有客哆而<md:KR4d0473_SBCK_001-15a>¶笑曰南山
朝隮奮搏無垠太素為母五嶽¶為賓合虗成形積潤以
神今子友一拳於¶几席雲何自而凝哉張子倚梧而言
曰窘¶尋丈者不能以喻大語荒忽者適足以資¶惟人惟
至靈品物是賴明而通之呼吸萬¶&KR0284;决為奔騰興為霮
䨴其來無趾其去莫¶閡唯古至人韞玉以匱藏明于幽
養神于¶獨内澄外觀嗒若槁木靜以自儀無䘮無¶辱念
<pb:KR4d0473_WYG_001-15a>
此石友其徳不凟燕居相忘庸以熏¶沐則夫所謂凝雲
者不待於外而自足也<md:KR4d0473_SBCK_001-15b>¶客喜而悟遂為之賦¶
　　　紅梅賦¶
閒閒羽仙朝歸絳都冰淳雪峙湛焉澄居¶候寒圭之㣲
影察衆芳之榮枯草藏荄而¶永閟木脫葉以無徒彼陰
陽之眇密曷能¶返乎𤣥虗於是天迴景溫機抉候促吉
雲¶豐融美虹纚屬睠炎洲之嘉植淟乎其忍¶此垢濁也
儼蘂珠之揚靈貯初服於太素¶沐九芒之粹精蟠翠氣
<pb:KR4d0473_WYG_001-15b>
以内䕶赬容耿以¶自持兮抱冲密而莫吐衣赤霜之羽
袍曳<md:KR4d0473_SBCK_001-16a>¶文錦之靈佩棄明月之寒璫綴飛瓊以為¶琲匪徇
色以自誇表昭質之莫昧凜世坌¶之如焚赩微慍以卻
背惟深根固蔕之不¶可恃兮將求化以養晦繄煒&KR0177;之
滑稽懼¶夫惡朱者之見毁鵠日浴以鷇離鶴舞丹¶而希
壽念形色之莫踐徒變幻以眩售萬¶籟凝寂穆然長思
絢此的皪申之以辭辭¶曰貎充心明道之腴兮葆光罙
貞慎徳樞¶兮渥丹自持惟受初兮不爍不騰莫可踰¶兮
<pb:KR4d0473_WYG_001-16a>
時至神完吾其敷兮吾其敷兮物莫與<md:KR4d0473_SBCK_001-16b>¶俱兮¶
　　　九華臺賦¶
混元之峰鬱為仙閭霏青駭紅嶔崟相扶¶下垂清溪百
流是趨昔有羽士恍兮承跗¶縞衣𤣥裳其化莫追爰有
堯年之叟植杖¶戒鉏顧瞻童土式崇墳壚黜幽導竒以
薙¶以除層臺演觀積成為郛拾級以升家林¶滿圖迺擢
孤芳絜泉廣疏錫名九華葆兹¶清腴有客蒞止披情徐
吁曰登髙能賦大¶夫之職也為我賦諸客曰皦皦廪秋
<pb:KR4d0473_WYG_001-16b>
天風<md:KR4d0473_SBCK_001-17a>¶奏竽哀鴻赴空寒蟬抱梧脫者如掃縮者¶如枯落
妍歛英還形太虗存莫可禦去莫¶可居相彼九華孰為
有渝含章金衡承元¶坤輿弗媚弗私苦心秉愉迴黄抱
素包寒¶紛敷飛霜溢露言沾其濡獨立養完孰云¶彼汙
世服姣靚飾脂效姝嗜脭豢醇溲甘¶芼萸維爾茹口哆
焉如荼耿持空榛曷知¶我蕪叟曰好不可一鴟鴉蝍蛆
鉤以為直¶石以為琚變奪五采睢睢盱盱已或自售¶適
増詆誣寄懷於言觴至不餘九九默操<md:KR4d0473_SBCK_001-17b>¶㗳焉蘧廬我生
<pb:KR4d0473_WYG_001-17a>
之辰天清景舒庸采以脩¶庶其遂初山空無塵白雲在
裾歸與歸與¶吾以子為徒與¶
　　　墨竹賦¶
屹書林之䆳清襲空翠以膏沐察羣芳之¶交妍糗紫芝
而不肉化蒼煙於寸頴皦森¶束其寒玉有客叩門指而
言曰夭夭申申¶吾不知其親悃悃欵欵吾不知其怨懼
獨¶立之絜矜徒三刖以自獻爰有童子擁篲¶以前曰東
南之美以植則繁大盡斵採小<md:KR4d0473_SBCK_001-18a>¶為烹煎曷扶其清孰庥
<pb:KR4d0473_WYG_001-17b>
其生零西摧東山¶崩谷嗚取億及秭莫知我名維我先
生念¶兹磅礴探𤣥窟之太和布靈根於𦕈邈取¶方諸於
承露和不死之至藥寄遺跡於須¶臾避𤣥冥之饕虐故
其凌風出塵廓兮如¶神承春飲鮮從兮如雲疾掃却顧
猶歐冶¶之鑄郢人之斤也且客獨不觀夫鑑之與¶形媸
妍脩&KR0655;各窮其精惟靜者能以燭至¶動而所謂詼譎變
幻迺足以覈萬物之情¶望南山之崔嵬目九日而不瞬
匪好夸以<md:KR4d0473_SBCK_001-18b>¶昡竒良以解夫謏聞者之慍語未具先生¶振
<pb:KR4d0473_WYG_001-18a>
衣坐忘與客相顧卷縑以酬一笑而去¶
　　　素軒賦¶
　太原白無咎徴名字于易復以素名軒實¶維其祥乞
　賦陳郡袁桷賦曰¶
維太初之混茫兮𦕈昭質其孰分二儀迭¶其交媾兮肇
清濁而成文翕九垓其同風¶兮佩鉤矩以播芬邈焉黄
唐之仁聲兮極¶黼黻以成憲忠與質其相環兮迄蒼姬
而¶莫變亘終古之同軌兮成後來者之過眩<md:KR4d0473_SBCK_001-19a>¶徴載籍於
<pb:KR4d0473_WYG_001-18b>
竹簡兮淳風鬱然以未墜憫太¶和之淪胥兮希絜已以
自致三熏沐而揚¶靈兮儼前聖之遺㫖悟宣尼之自筮
兮繇¶告之以不樂曰丹漆不文兮白玉不琢質¶不可以
受飾兮道不可以雜敦厚靜止兮¶弗居其華惟無色而
自色兮物莫能與之¶加爰錫名以表厲兮雖顛越其靡
它凜世¶垢之淟涊兮蘄旁證以冀直聃演言以清¶淨兮
戒目盲於五色墨諄諄以兼愛兮悲¶棼如其何益冕朱
裏而外𤣥兮衮襲裘而<md:KR4d0473_SBCK_001-19b>¶不裼淡𤣥酒之無和兮輅盡誠
<pb:KR4d0473_WYG_001-19a>
而越席顔¶執仁以不違兮炯虗室之内煥商舉隅而¶起
予兮懼絜矜夫倩昐噫童子之微言兮¶警曾氏之華睆
捨沐浴以孤泣兮兆有知¶夫孝子乗結駟以夸容兮終
内熱而殞愧¶車美澤而可鑑兮曷栖栖夫靡止彼馬師¶
之食藝兮亦能遺𤣥黄而洞理羌若人之¶好脩兮妬芳
澤之日恣將乗飛亷以上征¶兮揚古帝之正則悃愊欵
欵而彌貞兮固¶丹府之介特書盤盂以參倚兮慮夫龜
之<md:KR4d0473_SBCK_001-20a>¶不食揭嘉名于户冊兮振白首以莫忒申¶以辭曰茫
<pb:KR4d0473_WYG_001-19b>
茫重𤣥物之先兮剛柔相摩文¶以宣兮反初復真徳迺
全兮履素莫渝吾¶將以無愆兮¶
　　　冬窩賦¶
　濟南潘仲徳家商河治其田廬塊土纍石¶以處左經
　右子刻意厲行斟度古昔將力¶避世不復近歳終順
　陰陽之理慎居于中¶而名曰冬窩未幾聞于朝為太
　史屬太¶史職清簡仲徳獨憂之復以昔日命名者<md:KR4d0473_SBCK_001-20b>¶揭
　以自警余聞異之為之賦曰
<pb:KR4d0473_WYG_001-20a>
噫嘻夫世之善養名者豈惟冬與朝而興¶夕而趨執轡
在手承塵滿裾僕夫告痡寒¶冰厲鬚剽飛英於窶數巧
膏沐而睢盱懼¶分忽之不前戒良辰以先驅矜清揚之
婉¶娩猶春溫而于于何自而冬乎大盜之智¶不以胠篋
巧賈之利不以操割葢將足不¶超閾而踵接其席目不
承色而議推其徳¶美容峩峩雅言迤迤爰處爰居載笑
載歌¶閟無傳之靚䆳又何為乎冬窩也哉潘子<md:KR4d0473_SBCK_001-21a>¶曰不然
冬為天終萬物葢藏陽微如芒外¶枯内傷甲者若縮伏
<pb:KR4d0473_WYG_001-20b>
者若亡裂者為阱凝¶者為防歘吸以吹浩溔莫當口含
飛霜睫¶承流漿三光青熒五嶽仆僵故其蟄處也¶隆然
以龜深息而卑卑其徐行也蹩然據¶危俛僂而施施疏
房上宫連氛累靄嶔崟¶阻深束縕以載鑿坏者遁煬竈
者遜當此¶之時食不飽菽藿衣不襲裘鞹悻悻然角¶進
而憑陵將弗折而自缺且夫藏明養陽¶必謹其獨大智
若辱大容若谷紛載籍之<md:KR4d0473_SBCK_001-21b>¶蘊祕糅衆說之桎梏折精華
以彌縫豐蔀¶屋之光燭吾非以嵁岩為居鹿豕為娛友
<pb:KR4d0473_WYG_001-21a>
幽闃而棄斯徒也念居蠖之未伸凜自縮¶而不惴謹清
寜以冲嗇御六氣之宼沴將¶以游乎萬物之初順四時
而成歲也¶
　　　榕軒賦¶
南粤之區溫風戞摩積炎吹雲流金為波¶少負老息盼
兹庭柯爰有弱木攀縁嘉生¶連理纚結附枝膏凝蔭旋
萬牛廣容專城¶千柱承宇百尋傲空羣焉莫爭希賢同
風<md:KR4d0473_SBCK_001-22a>¶長與少殊如昂如顒溜微生於一髪寄豐¶壤而敷茸
<pb:KR4d0473_WYG_001-21b>
詎擁腫以丐全眇頽波之容容¶厥類滋夥其名曰榕東
魯先生見而笑之¶曰目無常形嫫母以為能耳無常聲
折楊¶以為清美醜相乗孰完其生眷兹連蜷棄¶諸同辭
薪者鄙之斵者訾之輪者絶之器¶者揮之夫好惡不齊
莫與之爭吾何行焉¶舉觴以噫噫極而歌歌曰木之詵
詵匪委¶佗兮木之萋萋匪婆娑兮巧為彼矢名為¶彼戈
徂徠維松新甫維柏柰何柰何客有<md:KR4d0473_SBCK_001-22b>¶踵門而言曰議物
産者必以良舎所用而¶求無用將安所嚮先生曰多謀
<pb:KR4d0473_WYG_001-22a>
者神泣多¶才者形傷維彼阻窮百虐備嘗蔚然以修¶充
然以光四海立賢勿云其方窮髪之北¶殆將駭兮榕兮
榕兮吾以為楷兮¶
　　　復庵賦(為恒山李/¶謙父作)
揚子之衝千流交趨蔽帆雲凝炙轂雷&KR0821;¶塵奔瓦聨擁
關蹋衢土衍隰匀深耒廣畬¶百技眩衺千賈獻姝爰有
倦游之叟卜龜¶食吉構兹廜㢝不斵不甓茹玉芝而三
咽<md:KR4d0473_SBCK_001-23a>¶膏𤣥髪以若漆與客瞰空觴而言曰今夫¶所謂歸老
<pb:KR4d0473_WYG_001-22b>
者其名鮮鮮其行爰爰脱機於¶韓盧之吻息影于菟裘
之巔造者絶屐奉¶者謝饋嘗仰屋以嘆感極以悸悸極
而悔¶黯崦嵫之&KR0628;離揚滄浪而莫&KR2861;若是者吾¶奚以為
歸世有習静之士逃聲於無形避¶害於有名山鬼獨嘯
悲猿凌兢掩耳疾匿¶脫焉如驚是焉知天地之性哉磅
礴之理¶不能以獨運&KR0228;者舒者疾者徐者足以窮¶萬物
之真維昔此邦犬牙東南前江右山<md:KR4d0473_SBCK_001-23b>¶朝煙夕嵐憑髙而
望則去者如箭淨者如¶練杳者如線效者如獻日出而
<pb:KR4d0473_WYG_001-23a>
作連岡燒¶空交蘆舞風土臺崔嵬野田豐茸昔之荒¶煙
&KR1347;草恍不知其處所寄遺蹤於白鳥問¶秋風於賓鴻夫
觀萬不同恒維其機今吾¶乞身於未老寄此土而食於
斯也素書滿¶牀旨酒在巵鄰熙社恬子順孫祗不脂不¶
韋不激不靡視昔歸全而索隠者相去幾¶希靜者動之
根息于外者其内若焚川流¶徂東龍返為雲日沉于淵
朝升為暾其本<md:KR4d0473_SBCK_001-24a>¶元元其生芸芸簡兮廬乎靚無渝乎又
何¶懐乎土乎
<pb:KR4d0473_WYG_001-23b>
　　　擬剡亭賦(為吳成/季作)¶
英英維祥織流成章雙峯嶔崟紫芝熒煌¶峙立澄冰𤣥
言飛霜爰有化鶴之叟迅翮¶珎館舒風盤霄歸而歌曰
兹山兮沃膏陽¶霏兮夕濤吾還兮不崇朝將何為乎逍
遥¶昔之命駕者興極而意已盡卧游膏盲者¶不千里而
接軫去若隙駛留若柯寄情不¶及親豈我輩之謂耶彼
櫟輪囷爰衍爰溉<md:KR4d0473_SBCK_001-24b>¶彼桂扶疎以嗣以賚養苗者擢其嘉
牧羊¶者去其害植楹兮鼇負布甍兮鱗萃我季¶兮圉圉
<pb:KR4d0473_WYG_001-24a>
孫並曾兮陳廡蹇獨余兮不留目¶凝睇兮屢顧芳菲菲
兮在林誓將築兮奉¶所欽卜龜兮于庭&KR1258;言兮揚靈彼
&KR0426;兮奚¶投返真兮思冥學道者天完逸老者延齡¶順以
養榮息以固形刻意枯槁者吾猶謂¶之善盜而我之髣
象豈果有所羡而自表¶者耶道本於無名擬之而變成
鉤深者泉¶如珠在淵遇風為漪激流為川彼剡伊何<md:KR4d0473_SBCK_001-25a>¶源
逺不遷則而企之於亘斯年¶
　　　餘軒賦(為程士/¶安作)
<pb:KR4d0473_WYG_001-24b>
世有好名之士佩玉長裾鳴騶導衢候者¶接踵對者奉
諛日三接而色喜坂九折而¶懐吁欠伸委蛇顧而子孫
且言曰夷考昔¶人吾何能擬哉榱楹鬭空旌旄樹霄部
曲¶中街膏壤近郊悵兮屏營慨兮鬱陶若是¶者何囂囂
也爰有靜士卑然素儒載凥為¶輿游物之初粟不滿缶
屢空泊如爰笑爰¶處擬諸華腴昔東方生見&KR0231;于侏儒
翫世<md:KR4d0473_SBCK_001-25b>¶味道忘身之蘧廬維程子客于江之南幾¶四十年
幻者如飄風逝者如回淵禍生於¶公餗罪成於細旃撫
<pb:KR4d0473_WYG_001-25a>
心以思孰省其愆徃¶游于其軒太古為春無懐為年探
圖宓戲¶受厯軒轅在易大畜剛止以育徳日新而¶自足
者也昔之至人道充以為富聲出金¶石柳生其肘席不
蔽坐飯不充糗今子之¶居酒時滿斚蔬時滿把視昔之
窶者溢且¶夥矣程子憮然曰吾誠夸矣¶
　　　隠居圖賦<md:KR4d0473_SBCK_001-26a>¶　陳子築居唐奥之山復繪隠居圖摭其某¶水某丘之
　雅名署於其旁以寓朝夕不忘¶之意每遇佳客輒指
<pb:KR4d0473_WYG_001-25b>
　以示若挽而使之游¶從於其間也間謂袁桷曰夫畫
　以髣境畫¶之所不能及者吾雖知之而不能數與人¶
　言之且境必有趣趣之精華非言不傳也¶子其為我
　摭名以發其趣桷對不敢辭迺¶為之賦曰¶
陳子倦游江湖整轅言旋顧瞻先廬徜徉¶里門四壁寒
寂頽然維藩詢闉闍之遺跡<md:KR4d0473_SBCK_001-26b>¶儼中堂之猶存弔零落之
舊叟撫徬徨之¶驚魂於是悲極而喜喜極復悟悟而言
曰¶人生一世惟靜者智盛不可持翫不可恃¶三家之市
<pb:KR4d0473_WYG_001-26a>
其行跂跂四達之衢其言姝姝¶一以巧為媒一以酖為
居吾懼其獨立而¶誰與趨拂龜以占兆於唐山之隅若
質而¶華若翳而明缺者如玦環者如城相其隂¶陽築室
繩繩被以杉松瀦以芡菱棄塵世¶之喧啾牖乾坤之清
明爰命雅客展以輕¶冰之楮化以五采之頴&KR0655;濃如春
曲直若<md:KR4d0473_SBCK_001-27a>¶領吐秀獻竒發牘炯炯鄰輞川之清妍敵¶草堂
之幽靚故雖踰江越嶠適市造朝挹¶此粲者神凝各消
有不待北山之移八公¶之招也客有言者曰擁裘而歌
<pb:KR4d0473_WYG_001-26b>
者意率類¶於慨慷登髙而賦者事常失於荒唐吾敢¶按
夫子之圖而代言其詳東越之區山水¶冠世發抉地靈
前王後謝維君之居敞若¶神界若迺石塘界其前雷峰
守其要馬領¶冠其巔羊巖負其奥周以青鮮横以磊砢¶
近若迎笑逺若却坐嶔&KR0886;何山挾輈以殿<md:KR4d0473_SBCK_001-27b>¶浮游閬峰振
弁以見上有石屋梁欐參屬¶紛披寒苔聨絡怪木恍飛
仙之遺跡鑿幽¶竇以守獨前林杳靄丹光騰天伯陽一
去¶而不返𤣥鶴盤空而將還飲石室之寒露¶問山人之
<pb:KR4d0473_WYG_001-27a>
何年然此特隠居之外美析而¶舉之有不可勝言者矣
晴原漲春千桃爛¶雲飛英滿溪織流成文支寒藤之瘦
骨度¶略彴之微險觧瓢&KR0445;泉一舉三咽藹桑麻¶之故交
爭聚首而繾綣前有惠林濃綠婀¶娜投冠觧襟脩然清
夏欣衆葉之敷陰訝<md:KR4d0473_SBCK_001-28a>¶楞梅之吐火秋畦離離黄菊斕斑
爰泛黍¶酒駐兹頽顔懐千古之處士酹悠然之南¶山歳
窮境空長木號風寒岑晃曜巋然中¶峰渟膏溢銀噴如
飛龍匯為澄潭窮髪鑒¶容烹以碧玉之鼎瀹以雲腴之
<pb:KR4d0473_WYG_001-27b>
茗神清意¶寒語爽心冷葢將忘塵世之事而深以内¶省
也相彼雙門囿兹羣山清風常來客去¶不關圖書自娯
鄰社莫干有堂寛閒扁兹¶嘉名悼白雲之何徃悲先友
之日零瓊樓¶舞空清曉萬變黙坐以觀翕忽詭幻賓天<md:KR4d0473_SBCK_001-28b>¶衢之出日駭青紅之紛眩鳥衝煙而辭枝¶兎驚林而絶
坂嶺濛濛而人度露漙漙而¶葉顫念哀鴻之相求時遺
我以好音緣小¶墅之横岡花竹儼其成陰悵舉世之莫
從¶歌風雨之苦吟迺歌曰歲將晏兮莫留過¶故居兮懐
<pb:KR4d0473_WYG_001-28a>
憂山坡陀兮四屬吾拮据兮以¶屋懼世徳之顛隕兮習
肥遯以藎穀駕余¶&KR0406;兮屏營耕石田兮果腹究出處之
何心¶兮幸余髪之未化為我語山中之人兮吾¶将歸老
于其下<md:KR4d0473_SBCK_001-29a>¶　
　
　
　
<pb:KR4d0473_WYG_001-28b>
　
　
　
　
　
　
　
　清容居士集卷一
