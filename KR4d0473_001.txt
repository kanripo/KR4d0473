# -*- mode: mandoku-view; -*-
#+TITLE: 淸容居士集
#+DATE: 2015-09-11 16:10:38.024679
#+PROPERTY: ID KR4d0473
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0402-001淸容居士集-卷第一.
<pb:KR4d0473_SBCK_001-1a>¶
清容居士集卷第一¶
　賦¶
　　　導游賦¶
陳郡袁桷家于甬之隅&KR0085;不踰閾而四方¶
交游徃復之義亦&KR0014;舉其槩聞吳興子昂¶
趙子清名雅言為作導游賦道予所蘊亦¶
以見夫思其人而不可見之意詞曰¶
嘗悲乎好游之士閱終歲而莫聞非秉志¶
而媚私亦飾行以矯群方其命車於王良¶
假&KR0406;於造父過屠繒之沛弔弦歌之魯許¶
<pb:KR4d0473_SBCK_001-1b>¶
身結志慷慨傴僂抗銅盤以矢辭握幽蘭¶
而結賦炫華堂之冰雪眇修途之霜露盖¶
將脩斷金之利雖䦧墻而莫我敢侮息肩¶
于門晞髪于廬不一歳月迨見夫蠅聲而¶
歌倚楹而吁雖千里之異殊何老壯之卒¶
逾也世有索居肥遯&KR1816;門塞竇尊委俚之¶
聞友汗青之朽是猶談智於尺寸測日於¶
戸牖猛虎嚵嚼幽猱悲啾獨行無儔謹操¶
其輈粲彼一士與時偕蔵具大塊之清淑¶
服忠厚以自昌余將徃而未得倚呉山以¶
<pb:KR4d0473_SBCK_001-2a>¶
相望振衣中庭萬籟𡨜𤣥頎形廣顙㫬兮¶
翩翩墜余以言曰懐辛之&KR0923;人&KR0137;議其妖¶
充梁之木人&KR0137;惡其獨夫既自以為直而¶
亦豈不以為曲阮生自持幾於目語削木¶
已漫假手于祖匪達人之曠羇終察察乎¶
㢘隅余囅然而笑喟然而思拂龜以占莫¶
測其疑抑搔首而欷&KR1187;故髣髴以致期遂¶
伸之以辭回城之璧佩以容兮環龍之劒¶
喜其鋒兮伊若人兮物不可同兮我欲從¶
兮樂有終兮江山兮複長方舟兮可航辭¶
<pb:KR4d0473_SBCK_001-2b>¶
未竟童子擁篲而前曰豈所謂千載之人¶
耶吾當從子而西矣¶
　　　雲林賦¶
若知雲乎昭昭然服光以廣微隆然廓然¶
又佀夫五色萬物而沉幾来弗以趾去弗¶
以馳其始也&KR0741;辟夾輔輪輪囷囷孰合其¶
處所其終也寸芒以興導轟轟啟鈴鈴汩¶
沮洳襄丘陵若慕而佇若泣而赴愀兮哀¶
不知所訴蜿蟬眇綿含英吐鮮逌傾盖而¶
忘返粲接席以爭先誠果樂乎莫與之宣¶
<pb:KR4d0473_SBCK_001-3a>¶
形成乎無形名生於有名囿于家林允為¶
儀刑奉蓍占之曰居髙而卑佩矩帶䂓升¶
于木無徃不復不泄不辱言歸其谷伊南¶
維湖將以為居齊三日祝而蒞諸薈兮中¶
峰式瞻其端為章為祥為輪為&KR0227;風以潤¶
之雨以需之挟隂而&KR0821;乘陽而舒朝飛夕¶
躋莫窮其栖有翼者鵠遵于其涯曰將有¶
行自東徂西綏而迎之維墉之崇施而流¶
之維泉之通以沐以容是謂雲林之宫¶
　　　𤣥雲石賦¶
<pb:KR4d0473_SBCK_001-3b>¶
泗流迴淵禹朝歩兮秉隂發竒靈鼇負兮¶
玉質墨章浮帝都兮㢘辨以清恊磬濩兮¶
堅剛洞虗積元感兮磅礴太素屹空嵌兮¶
靜居泊如日儀以湛兮虗一闡圖握九讚¶
兮八方宣明二儀竅兮抱形介貞合窈眇¶
兮絪絪縕縕道之奥兮肇稱𤣥雲吾將以¶
觀衆妙兮¶
　　　淳賦¶
粤若䆳古仁風熙熙擊壤灌陰以佚以嬉¶
巷無夭瘥物無癘疵祥麟應囿靈龜負池¶
<pb:KR4d0473_SBCK_001-4a>¶
樂以導和禮以黜衺奫奫其春渾渾其天¶
守冲若虗不夸不鐫佩矩帶規養於深淵¶
擬諸樸兮文理具宣擬諸象兮充然混完¶
見不以迹視不以形斟酌大和肧胎粹精¶
居之莫疑神維壹清若有若亡訖莫可名¶
二儀絪縕肇分化醇人行乎中孰全其真¶
注兹玄酒淡兮在尊御史氏尹敏學潛&KR0903;¶
服習典謨葆&KR0847;靈根齋居靜儀人莫可聞¶
攷諸庖犠其名曰淳¶
　　　玉龜杖賦¶
<pb:KR4d0473_SBCK_001-4b>¶
有璞於此純綸氤氳瑶光之精為靈為文¶
謹櫝以蔵不泄孔溫穹隆中乾夷靜合坤¶
淵淵其容深深其神爰有善木含章揚芬¶
飾端以儀徃来無垠鬱峩壽宫有粲者雲¶
維季翼翼聿懐彼濆跪而祝諸以奉番君¶
曰履道坦而元吉者歟任重而不希其力¶
者歟視下而無危嬉戲如児審時而行得¶
艮以防抑心自强厎夫康莊其形不孤其¶
智若圓化而神之曷知其遷以相以持是¶
謂期頤¶
<pb:KR4d0473_SBCK_001-5a>¶
　　　桐柏觀賦¶
孫興公天台賦運意髙簡忘象以求斯得¶
之凝和盧君居是山以桐柏觀圖授余曰¶
子為我縯繹其景不揆瓦石援筆為之賦¶
曰¶
厚坤載徳台山效靈蜿蜒扶輿天孫之精¶
僊書易之以桐柏敞神界為金庭轇轕三¶
光磅礴太空睇暘谷之倒景卒莫&KR0014;擬諸¶
形容也睠彼華頂群山唘蹤倡九牧以執¶
玉巍&KR0227;仰其顒顒香林玉霄夾&KR0406;以從華¶
<pb:KR4d0473_SBCK_001-5b>¶
林不彫卧龍嵸巃玉泉御右法蓮殿戎東¶
峙翠微西蹲紫霄巧面勢以䂓輔玄扃沉¶
沉乎泬&KR0705;維妙有之&KR0903;館匪攀援之可求¶
除三彭之内蕩守中戒以默&KR0113;影息於鄧¶
林機忘於海鷗上池飲之以洞視金膏服¶
之而冥搜不然者良不&KR0014;以乆留也粤昔¶
子晉韜精帝京弄參差於緱山摶扶揺以¶
遐臨瓊䑓儼其龜負𩀱闕屹乎龍蹲正右¶
弼以贊化千齡髣乎氤氳故兹山也四面¶
削成中心如掌真風合於冥廓梵炁通乎¶
<pb:KR4d0473_SBCK_001-6a>¶
肹蠁三井之泉千尺之潭臯羽警其瀼露¶
髯羊匿於陰嵐飛梁凝冰側足涉褰翠藤¶
流霜觸纓捫縁梭溪交流以織文忽螮蝀¶
之鉤連望飛瀑之懸絶日五色而成妍夫¶
樂與餌過客所止夸誕逐魂踐形者耻長¶
生之藥眇茫於神山執期之候詼譎於五¶
利却衰䟽頑簡易理得其亦有所益乎菌¶
蠢春秀篔簹冬萌五葉之松三脊之香丹¶
光騰於金鼎冰泉徹於銅罌服食之而不¶
墜身輕忽焉以復丁企列僊之遺踪葛翁¶
<pb:KR4d0473_SBCK_001-6b>¶
䇿名於太極斗晶熒於樞紐金光雜流於¶
瑶席納雷谷之砰磕窮幽淵之罔象丹鳯¶
昔焉以来儀凡羽厥今以避讓諒守貞以¶
制氣匪狡獪以增誑法不孤立道不虗行¶
繼之者白雲先生受素書於軒轅襲帝胄¶
於典午憺寡言而無營思坐忘以遐舉承¶
唐皇之明問敷清淨之舊章署漆書于寶¶
幢迎黄雲於玉堂&KR0847;後憲章希夷範圍靈¶
寳誦蘂珠之玄文過期頤以終考若是者¶
誠何異於蓬島或有言曰樓臺榮觀方士¶
<pb:KR4d0473_SBCK_001-7a>¶
侈崇夷考是山不綺而豐不幽而通廓兮¶
其有容閟兮其訖逢味興公之抉竒訊擇¶
木之寫真若増其嶔崟盡其窈深身不羽¶
而凌遡俄曾城以瑤林廼若丹霞伏光鐵¶
柯舒英集衆妙以凝睇髣三真之傳經擬¶
金剛於鐵磨警黑業於鴻鐘何錢李之二¶
王莫&KR0014;悟其祿終猿抱子以望月虎伏威¶
而諷風靈璈清以集鸞哀弦急而驚鴻爰¶
自有而即無眇壹氣之鴻濛悼南國之蒸¶
歊髣天都之肅冽彼夏蟲與火鼠徒自煎¶
<pb:KR4d0473_SBCK_001-7b>¶
以内熱申之以辭曰¶
帝子下兮雲中質通明兮粹冲覽炎洲兮¶
垢紛節容與兮兹峰蓬瀛杳兮無極浪滔¶
天兮不可以屐境荒滅兮妄益曰此㽞兮¶
吾將以内息神為凥兮氣為輿朝紫霞兮¶
暮清都黜視聽兮道靡渝歴千劫兮復故¶
初雲凝素兮中壇鈴流露兮日暾三灾屏¶
兮嘉祉繁語夫世人兮歸休乎靜觀¶
　　　椿堂賦(年道士作/為宜春彭有)¶
昔嘗疑夫漆園之叟學幻而逃虗詢蟲魚¶
<pb:KR4d0473_SBCK_001-8a>¶
之疏考風土之書莫之敢圖余游　上亰¶
有客北窮夫金山西&KR0663;夫賀蘭南踰雕題¶
東超三韓囅然而言芒芒禹跡子所履者¶
誠然乎冬裘夏葛寒暑之運環也今也日¶
臨中街霜飛冰霾毳集於踵貂挟於懐戴¶
斗接淅承露凝桮子安視而靡猜駭聞忽¶
見知奚窮乎齊諧吾先枚夫九州者而言¶
之屢熟之稻南州是專十丈之蓮華峰所¶
傳栝化石以錫貢樟生庭而為州梅梁分¶
以鎮妖牂牁肇乎維舟杞犬吠而質變葠¶
<pb:KR4d0473_SBCK_001-8b>¶
人形以劑投華平雒常瑞於皇圖蓂莢屈¶
軼盛於堯世木沉産子以成國樹古眩精¶
而為魅松分秦王之封柏擅蜀相之祠若¶
是則復何疑焉在昔¶
大帝窮源崑崙見北溟之鵬視之若雪即¶
之如雲得其遺羽丈尋不&KR0014;以論是齊物¶
者非寓言也耶維老彭之遺裔握六氣以¶
自馴肇兹齋居其名為椿二儀絪縕周流¶
無垠則以自儀道合至淳吸兮若鞴旋兮¶
若輪肅兮似秋熙兮如春行乎六合而不¶
<pb:KR4d0473_SBCK_001-9a>¶
躓則所謂八千者吾猶以為歳年之稊米¶
也客揖而去遂為之賦¶
　　　仁壽堂賦¶
合江老人杜　年八十有二其鄉人尊¶
之以仁壽囙名其堂子輝卿今為蜀省掾¶
来　亰師求賦賦曰¶
合江老人生於三卯歳之中秀眉疎明鮐¶
背隠隆家事𠡠斷遺聞㫪容口欲宣而彌¶
哽情屢發而莫逢㑹稽生揖而進曰生居¶
東南襲䡖飫甘耳不属於鉦鼓目不接於¶
<pb:KR4d0473_SBCK_001-9b>¶
戈錟合江之事相傳於游談願削牘書槧¶
俾鴻筆以有參老人改容正襟徃佀可尋¶
夢若初覺病猶在身方其誓師斗城滅親¶
割情盟重於白馬命輕於浮塵黄風颺沙¶
千戍屏營擁若波湧排若筭經危堞隳而¶
礮&KR0557;闟㦸護而矢承躄者瞽者各有攸職¶
熏窒旁穴旦不遑夕壞館門毁甃石樹列¶
對峙填負旁阸卓飛泉於雲根起清流之¶
千尺目不能承睫氣不得納息黑祲障空¶
燐煙蔽江横厲排蕩抶擊㫪撞擬效順思¶
<pb:KR4d0473_SBCK_001-10a>¶
&KR0300;降提奬之主怒莫敢當忽風歛而川止¶
活噞喁於鼎湯噫嘻吁此其𤨏譾者耳華¶
陽之徃躅肇於文翁悉於太冲纖侈日滋¶
繇是鑠景福盪醇風鬼嘯髙居神泣巨峰¶
棧閣如砥萬騎突馳火連摩圍氛翳峨眉¶
築京觀以專&KR1229;甚槀街之陳尸順舟而下¶
者十不得一緣澗&KR0663;塹視京垓之豪釐﨑¶
嶇古渝前彭後余保衣&KR0227;之弱緒猶興文¶
以舒徐逮夫六合㑹同彈丸震驚彂渙號¶
以澡雪緝政俗以治平則夫兩州之土民¶
<pb:KR4d0473_SBCK_001-10b>¶
無遺鏃之害歌　帝徳以底寜㑹稽生¶
仰而愀俯而笑在易之象復存於碩果物¶
極者斯通盛過者斯禍維今老人熙熙其¶
天休休其心事至不忮智蔵惟深式是表¶
儀化而熖&KR0075;國有耄叟鄉有善人仁壽錫¶
名爰則其淳感古樂今兹其為擊壤之堯¶
民¶
　　　樂水圖賦¶
東坡先生脫逺游之履衣紫絲之衣與黄¶
&KR0227;師跪坐息機臨清泠之淵憇巨樾之陰¶
<pb:KR4d0473_SBCK_001-11a>¶
意消言忘其得在心飛泉琮琤寒源杳深¶
悲塵寰之隘險抱竒璞而莫陳將以善夫¶
濟世之極樂至理以自新維兹水之無倪¶
非智者莫能以鑒彼河伯之好夸終望洋¶
而浩嘆翳西海之沈羽竟其說以恠誕小¶
大不同其病則通駭於所聞者忽所見誠¶
哀乎舉世之盲聾余嘗披神禹之地圖考¶
先生之轍迹而誦之方其發軔于瞿塘千¶
里一瀉鑒燕安之酖媒悟孤孽之非禍雖¶
盛氣之飄忽已&KR0085;窮物理之化迨其中年¶
<pb:KR4d0473_SBCK_001-11b>¶
倦趨分符東上慨河流之奔駛城不没者¶
三板先生胼胝以先激而返之有以遏其¶
性之狂悍伊文登之貝宫空百幻以自獻¶
實精誠之冥通異燃犀之獲譴至於群妖¶
肆憎百懾相乗先生怡然而行試正命於¶
巨浸儼安流之無驚耿耿明夜乘桴南歸¶
海若息波馮夷效竒混六鑿於一噫信天¶
地之不私匪深於水者其能若斯耶玩王¶
孫之游藝弄五采於素絲聴之而無聲即¶
之而若遺若然者欲以求先生之所樂無¶
<pb:KR4d0473_SBCK_001-12a>¶
異畫餅之充飢¶
　　　餘間齋賦¶
曷不觀夫農父之治田春耕夏耘晝作夜¶
緝望嵗常有思憫苗若不及候其陰晴謹¶
其涼熱食不滿嗛目不承睫穡事告成以¶
祀以享入此室處曰余將有養休其四肢¶
里閭熙熙甕牖迎陽兹其為一歳之隙得¶
以自怡者與古之志士範圍天地之初㝠¶
搜密籌心如淵珠㩀㑹以集要積神以合¶
虗冬爐夏葛謝而弗居逮其蓄極以通若¶
<pb:KR4d0473_SBCK_001-12b>¶
燭計龜卜物莫&KR0014;沮燕居申申欲不踰矩¶
倚門而歌聲裂金石恢乎其有容順化而¶
有得盖其勤者若此則其終也迺以豫佚¶
惟昔賢之肥遯屹乎其頽波青林扶疎擢¶
兹瓊柯味道以觀澹乎不頗閱世推移飲¶
兹無何養其粹精不&KR0557;不阿有客仰止摭¶
其嘉名以處以息慨然而言曰悲濁垢之¶
駢臻御吾輪兮焉窮愍逐日以道死異惜¶
陰之度功&KR0847;今金馬公車履舄接踵承色¶
以求為疲為冗退食以休濯其靈根蔵真¶
<pb:KR4d0473_SBCK_001-13a>¶
養恬疏清滌袢庸式庸佀著于門顔維四¶
民之有制實士農之居先惰于初者躓于¶
後弊于智者罹于艱歸休乎君援琴而歌¶
曰群動兮夜息貿貿兮吾徒曷猖恣不能¶
以自&KR0244;書兮在&KR0869;斝兮在席復吾初兮以¶
無忒¶
　　　息齋賦¶
慨太素之日凋服仁義者亦幾乎外馳百¶
幻眩晃衆愛糾縻側身於積薪之上試命¶
於累邜之危髪盡化而齒將終竟不得要¶
<pb:KR4d0473_SBCK_001-13b>¶
領以自持端木之智工扵言結駟之徳色¶
索其中誠餒然也史遷之足老扵行悲憤¶
之書不能以全其生也東門之悔華亭之¶
悲是猶碎轂而大輻掘泉而止渇何其遲¶
也古之至人止扵其𫠦不止休扵其𫠦不¶
休兢兢惕惕不得而名之强名曰息夫息¶
形者神清息事者愚絶息心者心愈馳息¶
名者名愈徹荘周之息影為荒唐陶潜之¶
息交為慨慷是皆未得其當若然者其必¶
有自息之方夫知古而不知今謂之陸沉¶
<pb:KR4d0473_SBCK_001-14a>¶
世故之岐多人事之機深生乎下都兮又¶
安能超舉以絶塵維李侯之靜好藹鄒魯¶
之淳風不求異乎人黙息以厎于鴻濛振¶
纓而趨簿領如棼上下雜糅否臧混淪一¶
息而求之何異觧牛之芒刃眇目於毫分¶
也退居申申圖書領賓不喜不慍𡨜然含¶
&KR0903;吾有以知其息之外陳者矣夫天地之¶
理動靜濟焉偏一而用則為五行之沴人¶
身之氣如車軸窒而不流則為疾癘為末¶
廢若侯者其何以為息之體而余以為外¶
<pb:KR4d0473_SBCK_001-14b>¶
陳者豈侯之意歟他年成功而歸晞髪於¶
彭咸洗耳於箕頴味乾健之&KR0562;以極君子¶
之理吾不知侯之所謂息者其信然耶其¶
寓言耶¶
　　　凝雲石賦(孟作/為張希)¶
文登之宫積濤成雪天風蕩摩海氣幻滅¶
嶔崟蜿蜒堅若金鐵大者成巒小者成穴¶
蜂房群綴蟻曲百結爰有張子抉竒發&KR0903;¶
藉以文錦炷以古熏陋博山之侈靡髣爐¶
峰之氤氳湛然塵消號為凝雲有客哆而¶
<pb:KR4d0473_SBCK_001-15a>¶
笑曰南山朝隮奮搏無垠太素為母五嶽¶
為賓合虗成形積潤以神今子友一拳於¶
几席雲何自而凝哉張子倚梧而言曰窘¶
尋丈者不能以喻大語荒忽者&KR0244;&KR0085;以資¶
惟人惟至靈品物是賴明而通之呼吸萬¶
籟决為奔騰興為霮䨴其来無趾其去莫¶
閡唯古至人韞玉以匱蔵明于幽養神于¶
獨内澄外觀㗳若槁木靜以自儀無䘮無¶
辱念此石友其徳不凟燕居相忘庸以熏¶
沐則夫所謂凝雲者不待於外而自足也¶
<pb:KR4d0473_SBCK_001-15b>¶
客喜而悟遂為之賦¶
　　　紅梅賦¶
閑閑羽仙朝歸絳都冰淳雪峙湛焉澄居¶
候寒圭之㣲影察衆芳之榮枯草蔵荄而¶
永閟木脫葉以無徒彼隂陽之眇密曷能¶
返乎玄虗於是天迴景温機抉候促吉雲¶
豐融美虹纚属睠炎洲之嘉植淟乎其忍¶
此垢觸也儼蘂珠之揚靈貯初服於太素¶
沐九芒之粹精蟠翠氣以内護頳容耿以¶
自持兮抱冲密而莫吐衣赤霜之羽袍曵¶
<pb:KR4d0473_SBCK_001-16a>¶
文錦之靈佩棄明月之寒璫綴飛瓊以為¶
琲匪徇色以自&KR1118;表昭質之莫昧凜世坌¶
之如焚赩微慍以郤背惟深根固蔕之不¶
可恃兮將求化以養晦繄煒燁之滑稽懼¶
夫惡朱者之見毁鵠日浴以鷇離鶴舞丹¶
而希壽念形色之莫踐徒變幻以&KR0365;售萬¶
籟凝寂穆然長思絢此的皪申之以辭辭¶
曰貎充心明道之&KR0254;兮葆光罙貞慎徳樞¶
兮渥丹自持惟受初兮不爍不騰莫可渝¶
兮時至神完吾其敷兮吾其敷兮物莫與¶
<pb:KR4d0473_SBCK_001-16b>¶
俱兮¶
　　　九華䑓賦¶
混元之峰鬱為仙閭霏青駭紅嶔崟相扶¶
下垂清溪百流是趨昔有羽士恍兮承跗¶
縞衣玄裳其化莫追爰有堯年之叟植杖¶
戒鉏顧瞻童土式崇墳壚黜幽導竒以薙¶
以除層臺演觀積成為郛拾級以升家林¶
滿圖迺擢孤芳絜泉廣疏錫名九華葆兹¶
清&KR0254;有客蒞止披情徐吁曰登髙能賦大¶
夫之職也為我賦諸客曰皦皦廪秋天風¶
<pb:KR4d0473_SBCK_001-17a>¶
奏竽哀鴻赴空寒蟬抱梧脫者如掃縮者¶
如枯落妍歛英還形太虗存莫可禦去莫¶
可居相彼九華孰為有渝含章金衡承元¶
坤輿弗媚弗私苦心秉愉迴黄抱素包寒¶
紛敷飛霜溢露言沾其濡獨立養完孰云¶
彼汙世服恔靚飾脂效姝嗜脭豢醇溲甘¶
芼茰維爾茹口哆焉如荼耿持空榛曷知¶
我蕪叟曰好不可一鴟鴉蝍蛆鈎以為直¶
石以為琚變奪五采睢睢盱盱已&KR0137;自售¶
&KR0244;増詆誣寄懷於言觴至不餘九九默操¶
<pb:KR4d0473_SBCK_001-17b>¶
嗒然&KR1355;廬我生之辰天清景舒庸采以脩¶
庶其遂初山空無塵白雲在裾歸與歸與¶
吾以子為徒與¶
　　　墨竹賦¶
屹書林之&KR0201;清襲空翠以膏沐察群芳之¶
交妍糗紫芝而不肉化蒼煙於寸頴皦森¶
束其寒玉有客叩門指而言曰夭夭申申¶
吾不知其親悃悃欵欵吾不知其怨懼獨¶
立之絜矜徒三刖以自獻爰有童子擁篲¶
以前曰東南之美以植則繁大盡斵採小¶
<pb:KR4d0473_SBCK_001-18a>¶
為烹煎曷扶其清孰庥其生零西摧東山¶
崩谷鳴&KR0145;億及秭莫知我名維我先生念¶
兹磅礴探玄窟之太和布靈根於眇邈取¶
方諸於承露和不死之至藥寄遺跡於須¶
&KR0119;避玄㝠之饕虐故其凌風出塵廓兮如¶
神承春飲鮮&KR0025;兮如雲疾掃却顧猶歐冶¶
之鑄郢人之斤也且客獨不觀夫鑑之與¶
形媸妍&KR0113;纎各窮其精惟靜者能以燭至¶
動而所謂詼譎變幻廼&KR0085;以覈萬物之情¶
望南山之崔嵬目九日而不瞬匪好夸以¶
<pb:KR4d0473_SBCK_001-18b>¶
昡竒良以觧夫謏聞者之愠語未具先生¶
振衣坐忘與客相顧卷縑以酬一笑而去¶
　　　素軒賦¶
太原白無咎徴名字于易復以素名軒實¶
維其祥乞賦陳郡𡊮桷賦曰¶
維太初之混&KR0252;兮眇昭質其孰分二儀迭¶
其交媾&KR0006;肇清濁而成文翕九垓其同風¶
兮佩鉤矩以播芬&KR0684;焉黄唐之仁聲兮極¶
黼黻以成憲忠與質其相環兮迄蒼&KR0078;而¶
莫變亘終古之同軌&KR0006;成後来者之過眩¶
<pb:KR4d0473_SBCK_001-19a>¶
徴載籍於竹簡兮淳風鬱然以未墜憫太¶
和之淪胥兮希絜已以自致三熏沐而揚¶
靈兮儼前聖之遺㫖悟宣尼之自筮兮繇¶
告之以不樂曰丹漆不文兮白玉不琢質¶
不可以受飾兮道不可以雜敦厚靜止兮¶
弗居其華惟無色而自色兮物莫能與之¶
加爰錫名以表厲兮雖顛越其靡它凜世¶
垢之淟涊兮蘄旁證以兾直聃演言以清¶
淨兮戒目盲於五色墨諄諄以兼愛兮悲¶
棼如其何益冕朱裏而外玄兮衮襲裘而¶
<pb:KR4d0473_SBCK_001-19b>¶
不裼淡玄酒之無和兮輅盡誠而越席顔¶
執仁以不違兮炯虗室之内煥商舉隅而¶
起予兮懼絜矜夫倩昐噫童子之微言兮¶
警曾氏之華睆捨沐浴以孤泣兮兆有知¶
夫孝子乗結駟以夸容兮終内熱而殞愧¶
車美澤而可鑑兮曷栖栖夫靡止彼馬師¶
之食藝兮亦能遺𤣥黄而洞理羌若人之¶
好脩兮妬芳澤之日恣將乗飛㢘以上征¶
兮揚古帝之正則悃愊欵欵而彌貞兮固¶
丹府之介特書盤盂以參倚兮慮夫龜之¶
<pb:KR4d0473_SBCK_001-20a>¶
不食揭嘉名于户冊兮振白首以莫忒申¶
以辭曰茫茫重玄物之先兮剛柔相摩文¶
以宣兮反初復真徳廼全兮履素莫渝吾¶
將以無愆兮¶
　　　冬&KR0810;賦¶
濟南潘仲徳家商河治其田廬塊土纍石¶
以處左經右子刻意厲行斟度古昔將力¶
避世不復近歳終順陰陽之理慎居于中¶
而名曰冬&KR0810;未幾聞于　朝為太史属太¶
史職清簡仲徳獨憂之復以昔日命名者¶
<pb:KR4d0473_SBCK_001-20b>¶
揭以自警余聞異之為之賦曰¶
噫嘻夫丗之善養名者豈惟冬與朝而興¶
夕而趨執轡在手承塵滿裾僕夫告痡寒¶
冰厲&KR0161;剽飛英於窶數巧膏沐而睢盱懼¶
分忽之不前戒良哀以先驅矜清揚之婉¶
娩猶春温而于于何自而冬乎大盜之智¶
不以胠篋巧賈之利不以操割蓋將足不¶
超閾而踵接其席目不承色而議推其徳¶
美容峩峩雅言迤迤爰處爰居載笑載歌¶
閟無傳之靚&KR0201;又何為乎冬&KR0810;也哉潘子¶
<pb:KR4d0473_SBCK_001-21a>¶
曰不然冬為天終萬物盖蔵陽微如芒外¶
枯内傷甲者若縮伏者若亡裂者為阱凝¶
者為防歘吸以吹浩溔莫當口含飛霜睫¶
承流漿三光青熒五嶽仆僵故其蟄處也¶
隆然以龜深息而卑卑其徐行也蹩然㩀¶
危俛僂而施施疏房上宫連氛累靄嶔崟¶
阻深束緼以載鑿坏者遁煬竈者遜當此¶
之時食不飽菽藿衣不襲裘鞹悻悻然角¶
進而憑陵將弗折而自缺且夫蔵明養陽¶
必謹其獨大智若辱大容若谷紛載籍之¶
<pb:KR4d0473_SBCK_001-21b>¶
藴祕糅衆說之桎梏折精華以彌縫豐蔀¶
屋之光燭吾非以嵁岩為居鹿豕為娛友¶
幽&KR1940;而棄斯徒也念居蠖之未伸凜自縮¶
而不惴謹清寜以冲嗇御六氣之冦沴將¶
以游乎萬物之初順四時而成歲也¶
　　　榕軒賦¶
南粤之區温風戞摩積炎吹雲流金為波¶
少負老息盼兹庭柯爰有弱木攀縁嘉生¶
連理纚結附枝膏凝䕃旋萬牛廣容専城¶
千柱承宇百尋傲空群焉莫爭希賢同風¶
<pb:KR4d0473_SBCK_001-22a>¶
長與少殊如昂如顒溜微生於一髪寄豐¶
壤而敷茸詎擁腫以丐全眇頽波之容容¶
&KR0847;類滋夥其名曰榕東魯先生見而笑之¶
曰目無常形嫫母以為能耳無常聲折楊¶
以為清美醜相乗孰完其生眷兹連蜷棄¶
諸同辭薪者鄙之斵者訾之輪者絶之器¶
者揮之夫好惡不齊莫與之争吾何行焉¶
舉觴以噫噫極而歌歌曰木之詵詵匪委¶
佗兮木之萋萋匪婆娑兮巧為彼矢名為¶
彼戈徂徕維松新甫維柏柰何柰何客有¶
<pb:KR4d0473_SBCK_001-22b>¶
踵門而言曰議物産者必以良舎𫠦用而¶
求無用將安𫠦嚮先生曰多謀者神泣多¶
才者形傷維彼阻窮百虐𤰅嘗蔚然以修¶
充然以光四海立賢勿云其方窮髮之北¶
殆將駭&KR0006;榕&KR0006;榕&KR0006;吾以為楷&KR0006;¶
　　　復庵賦(謙父作/為恒山李)¶
&KR0045;子之衝千流交趨蔽帆雲凝炙轂雷&KR0821;¶
塵奔瓦聮擁關蹋衢土衍隰勻深耒廣畬¶
百技眩衺千賈獻姝爰有倦游之叟卜龜¶
食吉構兹廜㢝不斵不甓茹玉芝而三&KR0843;¶
<pb:KR4d0473_SBCK_001-23a>¶
膏玄髪以若漆與客瞰空觴而言曰今夫¶
所謂歸老者其名鮮鮮其行暖暖脱機於¶
韓盧之吻息影于菟裘之巔造者絶屐奉¶
者謝饋嘗仰屋以嘆感極以悸悸極而悔¶
黯崦嵫之&KR0628;離揚滄浪而莫&KR2861;若是者吾¶
奚以為歸世有習静之士逃聲於無形避¶
害於有名山鬼獨嘯悲猿凌兢掩耳疾匿¶
脫焉如驚是焉知天地之性哉磅礴之理¶
不能以獨運𢡖者舒者疾者徐者&KR0085;以窮¶
萬物之真維昔此&KR0022;犬牙東南前江右山¶
<pb:KR4d0473_SBCK_001-23b>¶
朝煙夕嵐憑髙而望則去者如箭淨者如¶
練杳者如線效者如獻日出而作連岡燒¶
空交蘆舞風土臺崔嵬野田豐茸昔之荒¶
煙&KR1347;草恍不知其處所寄遺蹤於白鳥問¶
秋風於賓鴻夫觀萬不同恒維其機今吾¶
乞身於未老寄此土而食於斯也素書滿¶
牀&KR0562;酒在巵鄰熙社恬子順孫祗不脂不¶
韋不&KR0557;不靡視昔歸全而索隠者相去幾¶
希靜者動之根息于外者其内若焚川流¶
徂東龍返為雲日沈于淵朝升為暾其本¶
<pb:KR4d0473_SBCK_001-24a>¶
元元其生芸芸簡兮廬乎靚無渝乎又何¶
懐乎土乎¶
　　　擬剡亭賦(季作/為吴成)¶
英英維祥織流成章𩀱峯嶔崟紫芝熒煌¶
峙立澄冰玄言飛霜爰有化鶴之叟迅翮¶
珎館舒風盤霄歸而歌曰兹山兮沃膏陽¶
霏兮夕濤吾還兮不崇朝將何為乎逍遥¶
昔之命駕者興極而意已盡卧游膏肓者¶
不千里而接軫去若隙駛留若柯寄情不¶
及親豈我軰之謂耶彼櫟輪囷爰衍爰溉¶
<pb:KR4d0473_SBCK_001-24b>¶
彼桂扶踈以嗣以賚養苖者濯其嘉牧羊¶
者去其害植楹&KR0006;鼇負布甍&KR0006;鱗雅我季¶
&KR0006;圉圉孫並曾&KR0006;陳廡蹇獨余&KR0006;不留目¶
凝睇&KR0006;屢顧芳菲菲&KR0006;在林誓將築&KR0006;奉¶
所欽卜龜&KR0006;于庭&KR1258;言&KR0006;揚靈彼簮&KR0006;奚¶
投返真兮思冥學道者天完逸老者齡延¶
順以養榮息以固形刻意枯槁者吾猶謂¶
之善盜而我之髣象豈果有所羡而自表¶
者耶道本於無名擬之而變成鉤深者泉¶
如珠在淵遇風為漪激流為川彼剡伊何¶
<pb:KR4d0473_SBCK_001-25a>¶
源逺不遷則而企之於亘斯年¶
　　　餘軒賦(安作/為程士)¶
世有好名之士佩玉長裾鳴騶導衢候者¶
接踵對者奉䛕日三接而色喜坂九折而¶
懐吁欠伸委蛇顧而子孫且言曰夷考昔¶
人吾何&KR0014;擬㦲榱楹闘空旌旄樹霄部曲¶
中街膏壤近郊悵&KR0006;屏營慨&KR0006;鬱陶若是¶
者何&KR0349;&KR0349;也爰有靜士卑然素儒載凥為¶
輿游物之初粟不滿缶屢空泊如爰笑爰¶
處擬諸華&KR0254;昔東方生見戯于侏儒翫世¶
<pb:KR4d0473_SBCK_001-25b>¶
味道忘身之&KR1355;廬維程子客于江之南幾¶
四十年幻者如飄風逝者如回淵禍生於¶
公餗罪成於細旃撫心以思孰省其愆徃¶
游于其軒太古為春無懐為年探圖宓戲¶
受厯軒轅在易大畜剛止以育徳日新而¶
自足者也昔之至人道充以為冨聲出金¶
石柳生其肘席不蔽坐飯不充糗今子之¶
居酒時滿斚蔬時滿把視昔之窶者溢且¶
夥矣程子憮然曰吾誠夸矣¶
　　　隠居圖賦¶
<pb:KR4d0473_SBCK_001-26a>¶
陳子築居唐奥之山復繪隐居圖摭其某¶
水某丘之雅名署於其旁以寓朝夕不忘¶
之意每遇佳客輒指以示若挽而使之游¶
從於其間也間謂袁桷曰夫畫以髣境畫¶
之所不能及者吾雖知之而不能數與人¶
言之且境必有趣趣之精華非言不傳也¶
子其為我摭名以發其趣桷對不敢辤廼¶
為之賦曰¶
陳子倦游江湖整轅言旋顧瞻先廬徜徉¶
里門四壁寒𡨜頽然維藩詢闉闍之遺跡¶
<pb:KR4d0473_SBCK_001-26b>¶
儼中堂之猶存弔零落之舊叟撫徬徨之¶
驚魂扵是悲極而喜喜極復悟悟而言曰¶
人生一世惟静者智盛不可持翫不可恃¶
三家之市其行跂跂四逹之衢其言姝姝¶
一以巧為媒一以酖為居吾懼其獨立而¶
誰與趨拂龜以占兆扵唐山之隅若質而¶
華若翳而明缺者如玦環者如城相其隂¶
陽築室繩繩被以杉松瀦以芡菱棄塵世¶
之喧啾牖乾坤之清明爰命雅客展以輕¶
冰之楮化以五采之穎纎濃如春曲直若¶
<pb:KR4d0473_SBCK_001-27a>¶
領吐秀獻竒彂牘炯炯鄰輞川之清妍敵¶
草堂之幽靚故雖踰江越嶠適市造朝挹¶
此粲者神凝各消有不待北山之移八公¶
之招也客有言者曰擁裘而歌者意率類¶
於慨慷登髙而賦者事常失於荒唐吾敢¶
按夫子之圖而代言其詳東越之區山水¶
&KR0227;世發抉地靈前王後謝維君之居敞若¶
神界若廼石塘界其前雷峰守其要馬領¶
&KR0227;其㒹羊巖負其奥周以青鮮横以磊砢¶
近若迎笑逺若却坐嶔&KR0886;何山挟輈以殿¶
<pb:KR4d0473_SBCK_001-27b>¶
浮游閬峰振弁以見上有石屋梁欐參属¶
紛披寒苔聮絡恠木恍飛仙之遺跡鑿幽¶
竇以守獨前林杳靄丹光騰天伯陽一去¶
而不返玄鶴盤空而將還飲石室之寒露¶
問山人之何年然此特隠居之外美析而¶
舉之有不可勝言者矣晴原漲春千桃爛¶
雲飛英滿溪織流成文支寒藤之瘦骨度¶
略彴之微險觧瓢𣂏泉一舉三&KR0843;藹桑麻¶
之故交爭聚首而繾綣前有恵林濃綠婀¶
娜投&KR0227;觧襟翛然清夏欣衆葉之敷陰訝¶
<pb:KR4d0473_SBCK_001-28a>¶
楞梅之吐火秋畦離離黄菊斕斑爰泛黍¶
酒駐兹頽顔懐千古之處士酹悠然之南¶
山歳窮境空長木號風寒岑晃曜巋然中¶
峰渟膏溢銀噴如飛龍匯為澄潭窮髪鑒¶
容烹以碧玉之鼎瀹以雲&KR0254;之茗神清意¶
寒語爽心冷盖將忘塵世之事而深以内¶
省也相彼𩀱門囿兹群山清風常来客去¶
不關圖書自娱鄰社莫干有堂寛閑扁兹¶
嘉名悼白雲之何徃悲先友之日零瓊樓¶
舞空清曉萬變黙坐以觀翕忽詭幻賓天¶
<pb:KR4d0473_SBCK_001-28b>¶
衢之出日駭青紅之紛眩鳥衝煙而辤枝¶
兎驚林而絶坂嶺濛濛而人度露&KR0270;&KR0270;而¶
葉顫念哀鴻之相求時遺我以好音緣小¶
墅之横岡花竹儼其成隂悵舉世之莫&KR0025;¶
歌風雨之苦吟廼歌曰歲將晏兮莫留過¶
故居兮懐憂山坡陀兮四属吾拮据兮以¶
屋懼世徳之㒹隕兮習肥遯以藎穀駕余¶
&KR0406;兮屏營耕石田兮腹果&KR2648;出處之何心¶
兮幸余髪之未化為我語山中之人兮吾¶
将歸老于其下¶
<pb:KR4d0473_SBCK_001-29a>¶
¶
清容居士集卷第一¶
<pb:KR4d0473_SBCK_001-29b>¶
