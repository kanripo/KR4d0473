# -*- mode: mandoku-view -*-
#+TITLE: 清容居士集
#+DATE: 2015-09-23 10:26:28
#+PROPERTY: LASTPB  <md:KR4d0473_SBCK_020-1a>
#+PROPERTY: JUAN 23

¶
<md:KR4d0473_SBCK_023-1a>¶
<pb:KR4d0473_WYG_023-1a>
欽定四庫全書
　清容居士集卷二十三¶
　　　　　　　　　　　　　元　袁桷　撰
　　序¶
　　　送鄧善之應聘序¶
近世先達之士類言求進于京師者多羇¶困不偶煦煦
道途間麻衣弊冠柔聲媚色¶無以動上意其言若諄切
懇&KR0833;後進之士¶懐疑而不進百以十數然遇不遇命也
<pb:KR4d0473_WYG_023-1b>
而¶言若是則抱道自足者益無志於世而或¶者亦得以
窺其介且固焉夫道成於同而¶弊於孤雲龍之相從風
水之相應其理然<md:KR4d0473_SBCK_023-1b>¶也往歲余與巴西鄧君道所以嘗以
為今¶世無是决矣吾徒當力學為已閉門息心¶耕六籍
之圃溉根以茂實若古逸民髙士¶退静自樂其於道也
無害方是時君家錢¶塘囂塵五達之衝意寂而體舒無
造門囁¶嚅之勞下帷授書衿佩森立公卿貴人皆¶傾下
愛慕獨君無少矜喜而去來朋徒各¶盡恩意以相周奉
<pb:KR4d0473_WYG_023-2a>
其有不可强猶謙挹慰¶藉人咸以為其未遇也已異夫
褊心者之¶倫則其遇當不止若是今年春承徵将如<md:KR4d0473_SBCK_023-2a>¶京
師告余以行余固喜夫人之所期者有¶驗而其行也復
将有説焉君子之出也大¶言以行道者夸誣之流也相
時而行守身¶於不辱謹徳避難貞白而無愧斯近之矣¶
方今食太官衣御府亡慮數百擬之漢世¶為盛吾意秉
義懐仁之徒道不相類若貢¶禹之經明行絜區區車馬
之對亦若無可¶取者苟不以是進則其氣昌而愈完行
<pb:KR4d0473_WYG_023-2b>
周¶而無躓於得喪益無病矣夫處順者逆言¶莫能入嗜
味者腊毒無終悔予與君疇昔<md:KR4d0473_SBCK_023-2b>¶相好無所隠思所贈之
誼而宻以告焉¶
　　　送曹伯明序¶
議者謂故家世官陽明精絜之氣極于簡¶冊溢于圭組
盛衰消長始相尋為無端焉¶嗟夫豈誠有是理哉百尋
之木上干雲霄¶盤礴惨舒履之而後至其風雨雪霜之
變¶適其事㑹理之不可詰者誰得而辨而茍¶一時之得
<pb:KR4d0473_WYG_023-3a>
失以自詭吾未之信也士患不¶自知而卒病夫知者迄
莫可究至於凌髙¶躐深惝怳疾進幸其安肆顛越而莫
救則<md:KR4d0473_SBCK_023-3a>¶豈其父兄之過至不幸糜爛墜覆與世為¶始終者
要未得以成敗論也廬山曹伯明¶官翰林十有二年始
為編修官議當叙遷¶曰愚名居先願以讓秩再滿則又
曰大夫¶人春秋髙願補邑以行吾知其盛衰消長¶之理
炳于胷中確乎不能以易者也維昔¶從祖文簡公既老
來朝翩然東歸位不充¶其徳未幾先正端明公敦知止
<pb:KR4d0473_WYG_023-3b>
之誼慷慨¶力去邈乎髙風趾媺不墜謙以居之仁以¶成
之振世德之緒使議者之言不出乎口<md:KR4d0473_SBCK_023-3b>¶其自伯明始因
其行序以識之¶
　　　送范徳機序¶
四方士㳺京師則必囊筆楮飾賦詠以¶偵候于王公之
門當不當良不論也審焉¶以求售若乗必駿食必稻足
趼而腹果介¶然莫有所遭夫争藝以自進宜有不擇焉¶
者心誠知之孰慙其非故幸得之則歸于¶能其不得之
<pb:KR4d0473_WYG_023-4a>
則歸于人惕然而自治吾木¶之見也臨江范徳機㳺于
兹三年矣語焉¶簡然行焉恂然嗇其菁華韜焉以深視
世<md:KR4d0473_SBCK_023-4a>¶之言文辭位貴重者靳靳不自表夫子曰¶道不同不
相為謀范君誠審焉抑不可知¶使不可知則凡辱與㳺
者責莫能以辭也¶君所為詩文幽絜而静深怨與不怨
皆存¶乎天慨然南歸善治其學彌謹所徇使果¶擇士耶
無以易矣譬之璞焉蓄極而光遇¶寜有不遂者乎惜其
行解以俟之
<pb:KR4d0473_WYG_023-4b>
　　　送周子敬序¶
温與閩地犬牙相入俗秀而矜絜子弟勝¶衣能文詞父
兄相與言命束装負書以行<md:KR4d0473_SBCK_023-4b>¶四方劘切感動約不有所
就不復見故凡¶困于有司則適從諸公貴人職牋記劇
談¶論翺㳺以自逞其横厲捷發者讀太公孫¶吳書櫜鞬
轅門建功業萬里樂生重遷卒¶無所思其故土然視閩
俗為最少噫弊成¶于過髙安其所常義不能以自勝恬
不知¶改積數十年來蔑有以議亦固矣當咸淳¶間周子
<pb:KR4d0473_WYG_023-5a>
敬以治經㳺錢塘聲至士趨未幾¶而科舉絶來四明授
業于嘗所知己南望¶數十驛每悒悒不自置罄囊槖以
歸拜其<md:KR4d0473_SBCK_023-5a>¶家君焉得奉終于其家夫情合於中情至¶而不
從者非罪也縱情而不返極其所從¶於理乎何有始於
榮其親終於私其身漠¶然而不接兹惑滋甚視子敬之
道得以愧¶矣子敬将終老于吾鄉棄其田廬畀于季¶弟
以奉先人之祀今年夏季弟疾亟貧不¶能以行天台趙
叔度官于温載與俱歸審¶其心於季弟友且怡也桷與
<pb:KR4d0473_WYG_023-5b>
之交最深慕¶其静安絶毫髮偽妄蒼然長身風雨一室¶
無子弟佽助而清韻雅語舉觴晏如與之<md:KR4d0473_SBCK_023-5b>¶違寧無介然
者乎今歸于家其耄者必曰¶當終樂於我此土也㓜者
則曰先生老于¶行悉于事某聞某戒願執簡以受去魯
之¶意吾未知所决也化民成俗之道必自上¶始因俗以
徵其謬子敬其何遜敢俟而質¶諸¶
　　　送劉習卿序¶
今之為守令者據文法以具事事弊而法¶具雖更百吏
<pb:KR4d0473_WYG_023-6a>
焉無易也事當而文不具一¶撓詰之齚舌無所對歲部
使者入境吏曹<md:KR4d0473_SBCK_023-6a>¶取舊牘相考訂附益完善至名押善題
署恣¶所補不復問使者坐所治决事搜擿十不¶得一二
然皆毫末靡細於政體不相涉故¶稱能吏者或以苛察
議噫徒法不足以致¶理任情而失實故先王為法以禁
其過久¶而繁滋則審於治者簡而易之使不病焉¶斯可
矣大徳丁未浙東西以饑告殍移日¶屬于道官㑹其數
于郷将賑活之其不實¶者究焉鄉登名于縣縣審而始
<pb:KR4d0473_WYG_023-6b>
聞于郡郡¶以事至重闔郡寮以議其一以故不預則<md:KR4d0473_SBCK_023-6b>¶旬
月以俟廼得達部使者部發使於鄉復¶詢察而周詳始
定其議令如夫幸民之饑¶乗而弊焉者羣下之過也因
其弊而持久¶之則民之死者日益甚法顧安得以救有¶
司者之意夫豈不知是拘於文狃於故相¶安而不改其
勢然也今年夏中書掾汴劉¶習卿御史府舉為浙右肅
政從事習卿精¶敏簡廉與余議古今事嘗欲以無法為
法¶其施張而品節之者必中理道至於條據¶辨析灼與
<pb:KR4d0473_WYG_023-7a>
繩墨脗合向宦江南洒然無俗<md:KR4d0473_SBCK_023-7a>¶吏意據鞍賦詩危坐終
日一語不及律令¶今從事職掌號總所部為至重故余
舉今¶之所急者以告俾毋汨於常而變通焉彼¶瑣瑣守
文者又烏足與語是¶
　　　送祝道士南歸序¶
世祖皇帝取江南首詔召龍虎山嗣漢¶天師掌其教或
曰其父觀妙公嘗推天人¶之要教繇是尊元貞制書嘗
言之今上¶即位歲以天夀節命使者祝香于兹山¶延祐
<pb:KR4d0473_WYG_023-7b>
四年天冠山道士祝君為祠官将行<md:KR4d0473_SBCK_023-7b>¶求予言以餞噫盛
衰消長相尋為無窮禎¶祥之説儒者之所不道守經執
中則必一¶其説以立教然而窮居巖穴之士精思據¶㑹
其為書也幽明簡深由變察來使之黙¶焉以知畏将以
定夫天下之象夫豈荒忽¶以眩於衆理有所不能逃焉
者若是矣老¶子之學法於簡易陰陽闔闢必本於其身¶
因身以及物故凡水旱疾癘必責其徒其¶徒則曰吾無
為也何取是若是則其教之¶廢也久矣昔先正肅公守
<pb:KR4d0473_WYG_023-8a>
饒觀妙公始十<md:KR4d0473_SBCK_023-8a>¶四五以禜祭上章入静室正肅公嘗與
之¶論天運環合之道觀妙公愀然有言曰公¶老不復見
當在四十年以後于時族祖永¶州親聆其説亟言之龍
虎由觀妙以興祝¶君多藝能沉静篤志其歸山中正辭
永命¶予不能以告敢誦所聞願有以推究則世¶人之所
深望将不憚煩豈若彼大言者飽¶食自嬉以無聞於後
姑勉乎哉¶
　　　贈宣城汪澤民登第歸里序
<pb:KR4d0473_WYG_023-8b>
今世論道理詞章為二塗師道徳之説者<md:KR4d0473_SBCK_023-8b>¶毫分縷析派
其近似而刪黜之其言博以¶約據㑹統宗謂一足以總
萬也然懼其辭¶工而勝理則必直致近譬山林頽放諺
俗¶之語皆於是乎取甚者金石著述勦其説¶而師倣之
莫得有議焉者矣昔者夫子言¶行見記於門弟子簡絜
精粹嘗並於五經¶初非有意於辭也謂不若是不足以
有傳¶也性與天道不可得聞私獨怪近世學者¶参錯輩
出過子貢十百倍将惟其所尚而¶然邪抑羣聖之道存
<pb:KR4d0473_WYG_023-9a>
於書涵泳濡嚌不期<md:KR4d0473_SBCK_023-9a>¶然而能者歟科舉廢己久今天子
崇闡¶文治損益條制以興其賢能八表之士連¶軫結袂
于然以來然而沿襲之弊相尋於¶無窮愛憎之説若不
相似宣城汪君叔志¶首上于春官報罷以歸則曰吾學
未至焉¶耳探幽闡微遂益治其業戊午歲復來¶京師擢
乙科授同知平江州以歸則又曰¶仕優而益學斯可矣
将行求余贈言以歸¶余固感夫二者之不相同也綴言
以績文¶将以明理也理不自得剽襲以求之文益<md:KR4d0473_SBCK_023-9b>¶弊而
<pb:KR4d0473_WYG_023-9b>
理日益逺将焉以為凖興之以化成¶天下實自有司始
操繩墨審程度有司盡¶之矣合八音以成律吕師曠猶
難之噫有¶司之任其果能有同乎維昔端明公誥命¶擅
天下制作具備集衆美之效也慶流雲¶仍叔志之踵傳
科于今十世矣志専而氣¶昌異於凡近其異也必能以
復古家世趾¶媺莫叔志若也故余以昔之有疑者告之¶
而因以勉焉夏四月越袁桷序¶
　　　送吳成季歸省序<md:KR4d0473_SBCK_023-10a>¶
<pb:KR4d0473_WYG_023-10a>
噫吾徒來京師視成季有三愧焉居¶京師者不宜以塊
處蓬蓬然結鞍整袂惜¶日以進其不能是者目以為固
野成季則¶不然閉門展書視日蚤莫氷渟而川止也¶達
公貴人語未脱口納柔奉佞千巧百詭¶成季獨正色指
畫朗言某事未當至論天¶下休養大計龜灼繩直聴者
唶舌方疾趨¶以行不勝其愧成季㓜為方外士常所置¶
論必曰吾父母皆耆年矣惕焉不得以朝¶夕養而吾徒
将捐棄尊愛荒塵敗屋啜蔬<md:KR4d0473_SBCK_023-10b>¶飯糲業官以為生如無所
<pb:KR4d0473_WYG_023-10b>
容歸若是者愧¶之大者也今年春承詔如南得省其親¶
樂不能以已而懐愧者亦争道而交賛夫¶人之情於道
不逺極其所騖而卒莫之救¶化之者不足以導歟将人
事之未思不復¶以致此歟唐之陽城語若鄙近薫然而
歸¶養者凡數十人何則機使之然也儒於道¶最髙力不
勝其弊則成季之出處吾當疾¶馳焉從而慕之整轅於
四達之衢斯得矣¶又何愧焉因其行序以侈之<md:KR4d0473_SBCK_023-11a>¶　　　送達兼善祠祭山川序
<pb:KR4d0473_WYG_023-11a>
古之為使者亦難矣哉存撫省聘諭言語¶協辭令必盡
其誼嫚有致辱之道焉情則¶媮簡則侮約而有常敬以
成禮斯其為使¶者之事矣然此特平世而言之也飛矢
旁¶午國懸於三寸之舌操機以析明輕重推¶情偽定議
於瞬息使不亦重乎哉奉天子¶命持節萬里外懾之而
莫屈而因事専對¶宣威布徳函首入覲非夫勇智超絶
不足¶致此厯千百年數人而已矣吾嘗觀夫列<md:KR4d0473_SBCK_023-11b>¶國諸臣
禮以定儀言以叙志結禬執玉若¶合符節而其諷諭陳
<pb:KR4d0473_WYG_023-11b>
白足以截其矯泰蔑¶有敗事非强辭以言是其夙昔之
所素備¶夫子之言曰専對不能其警夫四方之使¶與¶皇
元一海宇偏陬逺島蹙縮候賔館無事¶於使者而歲以
祠祭使望於山川分道四¶出其為使也若甚易至治三
年集賢修撰¶達君兼善以使由恒山濟源東南上于㑹¶
稽吾於兼善有言焉恒山古真定地也二<md:KR4d0473_SBCK_023-12a>¶河交流濁漳
貫其旁郡縣築防歲不得息¶或言有運河在焉民居墊
蕩冝詢其俗而¶條紀之濟源在懐州懐河南地相接昔
<pb:KR4d0473_WYG_023-12a>
之¶括地興賦民不勝其害河流靡常空灘遺¶磧墾殖以
自肥者其誰與㑹稽杭相襟帶¶粟帛絲布丹漆綺繡之
作倍於他郡竒衺¶夸誕故都之習不能以革獨㑹稽山
水秀¶朗民朴案業往承大饑荒壟彌望猶不能¶盡耕昔
有逸民戴安道賀知章其故家曰¶王謝能有若斯人者
冝表而出之悉䟽歸<md:KR4d0473_SBCK_023-12b>¶以俟明天子之清問則得之矣因
其行¶故序以告之¶
　　　送曾㢲堂南歸序
<pb:KR4d0473_WYG_023-12b>
景定中樞宻東陽馬公帥臨安先子職酒¶正入幕府于
時廬陵御史曾公相後先佩¶鳴纓彯剖吏牘若破竹俱
欲以功業自致¶運數合一兩家子弟東西數千里過庭
入¶塾志同業同而僕適先為史院屬㑹御史¶仲子於京師
年富志鋭屢䇿焉以儆不¶能止也皇慶承徵入翰林復
㑹季子焉氣<md:KR4d0473_SBCK_023-13a>¶清貌謙不為汲汲計嘗曰仕以傳世岌然¶
以取誚誠不敢平進以求而猶曰未宜吾¶有不甘焉今
為應奉文字論者始歛口葢¶其為文敏而新其待人周
<pb:KR4d0473_WYG_023-13a>
以和夫孰曰不¶宜春三月謁告盡室以歸求言以處桷
曰¶今居顯榮清宻者凛凛不自置名至矣文¶不能以稱
文不能以稱造物之所不畀於¶是乎有覆絶之憂焉&KR0177;
然以興萎然随之¶是則得者失之兆君何憾焉桷官翰
林踰¶二十年老不戒止念之至者滋以懼将歸<md:KR4d0473_SBCK_023-13b>¶故山究
五經之藴為書以蘄逺文詞之任¶老不能以進炳燭之
勤願相與勉焉泰定¶元年三月四明袁桷序¶
　　　贈崔兵部序
<pb:KR4d0473_WYG_023-13b>
髙句麗崔君耐卿往督征税於京師不¶私其餘以進于
官既又懼為後來者之莫¶繼焉則慊然曰吾豈為奉上
之罪人哉復¶疏以告于上曰事適然願勿以為程數噫¶
崔君仁矣哉今世善言利者督括虚籍峻¶鞭朴以求媚
嘗諰諰以告吾所居官能贏<md:KR4d0473_SBCK_023-14a>¶餘以自效當升夫資秩相
率以效朘削日¶廣而其徒争不肯自置其猥闒者則攘
臂¶以取不顧利害其弊有不可勝言者今崔¶君兩得之
不希于公不病于民絜矩之道¶至而儆夫在位者皆得
<pb:KR4d0473_WYG_023-14a>
以同是道也崔君¶往為内史府官見天子于王邸大器
異¶之今即位首拜兵部員外郎兵曹之事多¶於昔飛符
調發水陸之需頃刻在立辦寛¶則事不能以濟稍苛急
民之病有甚於専¶征之弊崔君推昔日之心明以核之
仁以<md:KR4d0473_SBCK_023-14b>¶怒之政績之著有踰於昔将步武日躋廣¶經濟之
志不愆於素守桷也願拭目以觀¶因志其美以俟焉泰
定元年三月癸夘四¶明袁桷序¶
　　　送王叔能守㑹稽序
<pb:KR4d0473_WYG_023-14b>
桷與北京王叔能交幾二十年其贊行省¶於江浙也盡
心而不苛合上下之情婉而¶且加詳焉弗亟以邀美弗
因以逞志執政¶宜之寮寀服之至治元年丞相慎選左
司¶之熟於政體者叔能在選為都事<md:KR4d0473_SBCK_023-15a>¶英宗皇帝更庶政
除前相所行不便事下¶詔天下命御史臺樞宻翰林集
賢集議桷¶時得預末席叔能首言江南兩税已定復¶增
賈區銀賦賈無常居賦重即逋逃今徵¶額籍具使無能
輸将併於主户主户既主¶徭役是徭役之外别有銀賦
<pb:KR4d0473_WYG_023-15a>
将不勝其害¶羣公以為然新詔既下取首建議為多¶古
之善言利者莫先於劉晏晏所行不至¶急刻而晏迄不
善後是興利為害身本也¶躁於求進卒之自唐以來如
晏者皆無以<md:KR4d0473_SBCK_023-15b>¶自保吁可無懼哉叔能世居燕比而樂於¶
江南於江南厭其囂煩而樂於山川屢丐¶補於外宰輔
察其志奏守㑹稽㑹稽王¶謝之所居泉石清美有不可
勝道逸少安¶石經世素藴託丘壑以自負葢深取而有¶
擬也昔之陳迹按行而搜摭之舉觴以酹¶其訪於民俗
<pb:KR4d0473_WYG_023-15b>
也不察其毛疵事至而應無¶欲以自化将見獄空訟息
少者避於道老¶者㳺於衢撃壤以歌沐太平之治郡守
之¶賢必以王公為第一矣因其行序以祝之<md:KR4d0473_SBCK_023-16a>¶　　　贈孟久夫南臺掾序¶
世嘗病夫儒與吏其道不同卒莫有一其¶説者為吏者
曰法定於後王微忽不可以¶相混也徵調出入官簿淺
深不可以踰越¶也童而師之猶不能以盡今儒者之説
急¶於所緩髙而迂滯而踈卒一遇焉吾深知¶其莫能成
<pb:KR4d0473_WYG_023-16a>
事矣儒者則曰法有不忍人之¶意也審官别人制用有
常沾沾然迎好以¶刻意非為治之本也然而為儒者莫
有以¶見於用間嘗用之其肯綮節脉融貫昭晢<md:KR4d0473_SBCK_023-16b>¶之理疑
有所滯而益得以藉口吁是誠難¶矣今天子崇尚儒術
立進士科昔之舉¶茂才者咸試吏以盡其材智憲府舉
按守¶令閭閻纎粟令式髙下日接于耳目果勤¶而敏修
若視鑑焉瞭其妍醜無有逃遁於¶是儒吏之一倣自今
始吏部從事孟君久¶夫以茂才舉者也兩屬于司憲復
<pb:KR4d0473_WYG_023-16b>
辟御史¶府矜抑自将盡其亷隅入吏部朝夕謹曹¶事人
莫有識其面遇事守令甲不踰越旁¶暢曲就藹然猶守儒
素吾知足以有用於<md:KR4d0473_SBCK_023-17a>¶世矣未幾江南御史臺復辟為掾
将行袁¶桷告之曰御史臺職諸道黜陟歲終㑹事¶以亷
直舉者不能得一二人黜者何多陟¶者恒寡激奨之道
豈上有所未備邪守法¶而不變視其成牘惻然以求仁
善人之用¶心非隳法以為直也州縣賢否孟君嘗知¶之
矣執中以權使無偏焉亦儒者之説也¶故重之以言
<pb:KR4d0473_WYG_023-17a>
　　　崔君都事餞行詩序¶
今之言賛畫者以摭拾為能羣吏抱成牘<md:KR4d0473_SBCK_023-17b>¶入幕府一不
可意輙曠日相持不决由是¶揣摩迎合弊有不勝言者
矣昔人之善吏¶治事决於頃刻理定於造次安于其自
然¶人莫能有以為非者心出乎公也海右師¶府事號最
簡其治於民者七郡之守令係¶焉寓於軍旅總戎夫長
之職任焉今而曰¶某事所行吾将諭之以從我又曰吾
不能¶坐視其利病更謁迭請繇是有撓政侵官¶之譏雖
<pb:KR4d0473_WYG_023-17b>
不面議退而悉數其長短者皆是¶也夫其職在於奉行
先之以更張上所增<md:KR4d0473_SBCK_023-18a>¶疑而下益得以議是殆昧於守官
之道矣¶大名崔君義甫之為都事也未明攬衣坐¶署執
筆無滯礙其不便者白於長官從大¶府以行一介之卒
不入於所𨽻敦厚侃侃¶守正以自律其紿之者謝不與
較養恬藏¶智閭巷之人不知崔君之賛帥府三歲解¶去
而其不知者始曰詎不知崔君無囑託¶於州縣吾是以
不知今而曰知殆惜其去¶而願後來者之與崔君同也
<pb:KR4d0473_WYG_023-18a>
噫功利增羡¶人所願學每率得竒禍而猶接踵不悟視<md:KR4d0473_SBCK_023-18b>¶崔君所為其果有悔乎郡之文士相率為¶歌詩以餞桷
遂為之序¶
　　　贈陳太初序¶
戰國之士以雄辨長説㳺諸侯立致卿相¶故其髙自譽
道無所顧藉雖困躓有不肯¶悔揣摩相師遺言成編今
七十二子之書¶皆足以為㳺之具也漢世尊尚黄老㳺
士¶屏息武帝開絶域於萬里外㳺者復至盡¶其足之所
<pb:KR4d0473_WYG_023-18b>
厯圖冩險阨立功效能以其荒¶怪異物輸于地圖而口
舌之學悉廢與戰<md:KR4d0473_SBCK_023-19a>¶國之㳺有異矣南北分裂㳺不越其
國㳺¶之效不能以著唐立科舉各挾䇿自奮窮¶山水之
勝履危陟幽則皆其羇窮不遇之¶所為見於詠歌盖不
以為利達富貴也若¶是則㳺之道幾廢矣宋承唐舊巖
居逸士¶見於聘徵㳺者益恥至於季年下第不偶¶者輙
為篇章以謁藩府京淮閩廣旁午道¶路數十年不歸子
弟不識其面目囊金輦¶粟求筦庫之職以自活視前之
<pb:KR4d0473_WYG_023-19a>
㳺戛戛然¶難相並矣<md:KR4d0473_SBCK_023-19b>¶世祖皇帝大一海宇招徠四方㑭
盡計畫¶以自效雖誕謬無所罪㳺復廣於昔敝裘¶破履
袖其囊封卒空言無當以其無所罪¶也合類以進省署
禁闥駢肩攀縁卒無所¶成就余嘗入禮部預考其長短
十不得一¶将遏其㳺以喻之㳺者訖不悟¶朝廷固未嘗
抜一人以勸使果抜一人将¶傾南北之士老於㳺而不
止也今㳺之最¶夥者莫如江西其拙㳺者惟浙東浙之
東¶天台以能㳺稱四明之士不著於㳺録餘<md:KR4d0473_SBCK_023-20a>¶五郡間一
<pb:KR4d0473_WYG_023-19b>
見之括蒼陳太初壮歲能詞章¶得濟勝之理西適錢塘
復來四明以其藝¶㳺公卿多深奨之業儒以為本復挾
能以¶自張其寧有不遇者故余厯言㳺者之幸¶不幸太
初之㳺夫豈若是然哉生之髙祖¶容州府君與先樞宻
越公同為淳熙進¶士於其行得盡其言且命二子為歌
詩以¶餞¶
　　　送俞教授囘里序¶
吾郡教官繇至元丙子以來見於題名者<md:KR4d0473_SBCK_023-20b>¶亡慮數十人
<pb:KR4d0473_WYG_023-20a>
皆得而接識之其通於綜核¶者善移易故籍結熟郡守
鉗士口不得發¶歲時表章經説疑義卒假耆舊以陰助
誦¶聲寥寥講授不立不復以師道自任繇是¶諸生之亡
賴者挾短長以剽竊廩稍而貴¶騃之子弟恃其可侮益
得以恣睢有終歲¶不入于學宫極於弊壊而勸學之詔
屢¶下為虚文矣始余以為吾郡惟然後官¶京師見教官
選于吏部凡數百人罷老不¶勝任十居其六若吾郡之
弊十有三其俊<md:KR4d0473_SBCK_023-21a>¶秀博習則皆為館閣掄選各得以自見
<pb:KR4d0473_WYG_023-20b>
而¶所謂若人者十僅居其一焉噫考昔時得¶人必在教
官今不如昔或者謂入仕之門¶必慎其始故今之為教
官不三考已致其¶事尚何能兾其惠淑之益哉合吾郡
之教¶官得一人焉曰天台吳君宗彦吳以牋記¶㳺公卿
其文辭亦闗絡合時用去三十餘¶年復得一人焉曰永
嘉俞君希魯用中父¶其屬筆纚麗若錦機然五采彰而
文宻也¶其行温然其容粹然聴其言若飲醇酎而<md:KR4d0473_SBCK_023-21b>¶愈恭
也論理而不泛取友而不雜余交於¶俞君不一年而知
<pb:KR4d0473_WYG_023-21a>
其所為若是惜吾郡之¶後進習於故常不能以請業於
其行序以¶餞之為歌詩凡若干併見于後¶
　　　送陳山長序¶
郡博士而下其尊且専者莫若書院數十¶年來朱文公
之説行祠宇徧東南各以四¶書為標凖毫杪擿抉於其
所不必疑者而¶疑之口誦心臆孩提之童皆大言以欺
世¶故其用功少而取效近禮樂政刑之本興<md:KR4d0473_SBCK_023-22a>¶衰治亂之
迹茫不能以知纍纍冠綬礙於¶銓部老死下僚卒莫能
<pb:KR4d0473_WYG_023-21b>
以自見良有以也¶蘭亭有書院自東平王侯始右軍之
學非¶止於一藝也經綸憂世寜不仕焉以見其¶志審勢
陳害瞭然指掌非善於謀國者不¶能也語必堯舜髙自
譽道卒至變易紛擾¶而莫可救視右軍之行事誠何如
哉参政¶清敏陳公之曾孫鑑翁為長于蘭亭求余¶以言
家世之正學不能以告憫夫世之通¶弊知長于彼者考
右軍之傳倣其所言陳<md:KR4d0473_SBCK_023-22b>¶白于太守太守王侯通達國體
求儒以自¶近君有言其寧有不遭乎
<pb:KR4d0473_WYG_023-22a>
　　　送蔡府尹歸里序¶
郡守之任亦重矣視其精神為之折衝御¶扶一不加意
吏挾以侮民逞以姦故其食¶息嘗内省外顧非智與力
兩全者不能也¶朝廷察為仕者之有病於吾民也於是
著¶致事令而其罷軟昏眊不待年而具者朝¶廷亦不能
以限之也余官京師見有請于¶廟堂自陳其剛强矍鑠
雖不之許察其意<md:KR4d0473_SBCK_023-23a>¶猶有觖望噫羞惡是非人皆有之若
是果¶何如哉濟寧蔡侯茂先之守於四明也屢¶引年以
<pb:KR4d0473_WYG_023-22b>
請于上考其年猶未至也既而曰¶吾宜休而不得謝可
若何遂移疾家居踰¶三月始告于其同官及嘗所往來
曰吾具¶舟江滸将行矣於是咸驚且誦曰蔡侯之¶來民
實不知戢其竒哀返于雍熙不苛不¶黷歲則大熟俟復
于所再命作牧自余歸¶里中數聆其議論明而通相時
以行無矯¶激之過也保其身若是人孰得以議審侯<md:KR4d0473_SBCK_023-23b>¶之
進退将以為不知止之勸聞于¶天朝其寧使夫終老于
里閭則其去也葢¶抑将以有進也文學之士是宜為歌
<pb:KR4d0473_WYG_023-23a>
詩以¶餞遂首為辭泰定二年九月丙寅郡人前¶史官袁
桷序¶
　　　送閔思齊調閩府序¶
閩郡縣蓄産饒給仕於彼者咸曰可善更¶葢其疆理與
京師相逺浙為要衝貢賦¶考工之役使者督責亡虚月
而閩獨以絺¶繡為勞視若重任較二浙為十一耳閩浙<md:KR4d0473_SBCK_023-24a>¶二帥府府史更迭受任然後以閩地烟瘴¶蒙犯少優其
歲月隴西閔君思齊繇浙東¶更於閩則曰不然九州分
<pb:KR4d0473_WYG_023-23b>
設唐虞之制也¶今¶皇元以仁武函諸夏卉裳重譯罔不
臣服¶幅員倍古限南北取士非上意也立賢¶無方是則¶
世祖之明訓而凡吾徒之居於南者稍得¶致通顯輒言
財用掇竒禍或言刑法致深¶文根株排連牢不可破守
正修己悉不復<md:KR4d0473_SBCK_023-24b>¶自達矣桷曰珠玉藴于山淵採擇者必
之¶夫絶域是寜有逺邇耶¶世祖皇帝遣使徵聘必先夫
江南歲月既¶逺聞者益荒見者益俠彼區區售技自獻¶
者實不與昔時並思齊敏不自夸百受而¶不撓精於琴
<pb:KR4d0473_WYG_023-24a>
知急焉不足以知操縵将緩¶以求深懼其為孱緩也考
其中聲按抑止¶泊澹兮若無營激兮若有感是則於政
事¶文學法理於此盡矣蔑有加矣桷老矣遲¶君之還猶
能皷南風之絃歌明月之篇其<md:KR4d0473_SBCK_023-25a>¶果有合乎泰定三年秋
七月清容居士袁¶桷序¶
　　　送薛景詢教授常熟序¶
泰定元年吾里進士上南宫曰薛君景詢¶程君時叔史
君車父三人者皆故宦家所¶居皆在城東志同道同聲
<pb:KR4d0473_WYG_023-24b>
聞同意其厯階¶以陞比肩而袂接也未幾獨景詢下第
于¶時余編試殿廬景詢不以咎而余獨恨¶景詢之不果
遭也¶天子新即位推龍飛恩授常熟教授以歸<md:KR4d0473_SBCK_023-25b>¶将之官
求言以導其行抑嘗考隋唐選舉¶之法不久即弊今夫
所謂經義者以知行¶體用而鈴約之不中不逺經説萃
于一家¶按其形模而脱&KR1816;焉不敢以自異也有司¶守固
陋而程式之千士一律欲求其總核¶同異㑹衆美以合
乎至論不可得矣賦貴¶於鋪揚因雕蟲之譏而以理致
<pb:KR4d0473_WYG_023-25a>
為長屈宋¶兩漢之作誠不若是之易也至於考晁董¶之
對則方諸近作有不待辨而明者自設¶科取士桷未嘗
不預議焉嚴以取之則近<md:KR4d0473_SBCK_023-26a>¶於隘俛以售之則鄰於率心
恧焉以不釋¶薛君較藝於京師誠知其有幸不幸操¶車
於四達之衢險阻曲直惟御是審則淑¶於是州者必有
其道吾将見褎然秀出者¶推是州為首是則薛君之教
也<md:KR4d0473_SBCK_023-26b>¶　
<pb:KR4d0473_WYG_023-25b>
　
　
　
　
　
　
　
　清容居士集卷二十三
